
			<!DOCTYPE html>
			<html lang="en" class="no-js">
			<head>
			<meta http-equiv="Content-Type" content="text/html; charset=utf-8">
			<link rel="stylesheet" type="text/css" href="/library/blogstyle.css" charset="utf-8"/>
			</head>
			<body>
			<b>เห็นแล้วขนหัวลุก 24 สถานที่สุดหลอนของโลก</b><br style="font-family: 'Times New Roman'; font-size: medium; line-height: normal;"><br style="font-family: 'Times New Roman'; font-size: medium; line-height: normal;"><div style="line-height: 20px;">เว็บไซต์ Architecture &amp; Design ได้รวบรวมสถานที่หลายแห่งของโลกที่ได้ชื่อว่า"หลอน"ที่สุด ดังนี้</div><div style="line-height: 20px;"><br></div><div style="line-height: 20px;">ว่ากันว่า สิ่งเดียวที่เป็น "นิจจัง" (ความถาวร) ในโลกนี้คือความเปลี่ยนแปลง บันทึกประวัติศาสตร์เป็นหนึ่งในหนทางที่ทำให้เราสามารถเข้าใจกาลเวลาได้มากขึ้น ทว่า ในโลกใบนี้ยังมีสถานที่บางแห่งที่แฝงกลิ่นอายของกาลเวลาไว้ บ้างถูกสงวนไว้ บ้างถูกปล่อยปละรกร้าง ซึ่งอย่างหลังนี้เองที่ในที่สุดกลายเป็น "สถานที่สุดหลอน" มาดูกันว่า สถานที่ที่ว่านี้น่าขนลุกขนาดไหน</div><div style="line-height: 20px;"><br></div><div style="line-height: 20px;">1. I.M. Cooling Tower ประเทศเบลเยี่ยม</div><div style="line-height: 20px;"><img src="http://www.khaosod.co.th/online/2014/12/14175311511417531220l.jpg"></div><div style="line-height: 20px;">ปล่องระบายความร้อนของโรงไฟฟ้าพลังงานปรมาณูI.M. ที่ถูกทิ้งร้าง ในเมืองมองซู ประเทศเบลเยี่ยม ช่องเล็กๆที่เห็น คือ ทางผ่านของน้ำร้อนระอุที่ถูกทำให้เย็นด้วยลมธรรมชาติที่จะขึ้นมาจากอุโมงค์ยักษ์ตรงกลางพัดเอาความร้อนลอยขึ้นไปด้านบนในอดีตปล่องระบายความร้อนนี้มีความสามารถในการระบายความร้อนจากน้ำปริมาณถึง480,000 แกลลอนต่อนาที</div><div style="line-height: 20px;"><br></div><div style="line-height: 20px;">2. Kolmanskop ประเทศนามิเบีย</div><div style="line-height: 20px;"><img src="http://www.khaosod.co.th/online/2014/12/14175311511417531269l.jpg"></div><div style="line-height: 20px;">หมู่บ้านโกลมันสกอปในทะเลทรายรกร้างทางภาคใต้ของประเทศนามิเบีย ในทวีปแอฟริกา ถูกสร้างขึ้นราวปี ค.ศ. 1900 โดยชาวเยอรมัน เพื่อทำเหมืองเพชร ต่อมาในปี ค.ศ. 1950 หมู่บ้านถูกทิ้งร้าง หลังขุดเพชรกันจนเกลี้ยงแล้ว</div><div style="line-height: 20px;"><br></div><div style="line-height: 20px;">3. Floating Forest ประเทศออสเตรเลีย</div><div style="line-height: 20px;"><img src="http://www.khaosod.co.th/online/2014/12/14175311511417531358l.jpg"></div><div style="line-height: 20px;">ซากเรือ SS Ayrfield เรือพลังงานไอน้ำที่ถูกนำมาจอดไว้ในอู่เรือเพื่อเตรียมแยกชิ้นส่วน แต่อู่เรือดังกล่าวปิดกิจการไปก่อนในช่วงหลังสงครามโลกครั้งที่ 2 ทำให้เรือหลายลำถูกทิ้งไว้ในอ่าว โฮมบุช ในนครซิดนีย์ ประเทศออสเตรเลีย มาจนถึงปัจจุบัน และกลายเป็นสัญลักษณ์ของความน่าทึ่งแห่งธรรมชาติ ในชื่อ "ป่าลอยน้ำ" อายุปาเข้าไป 102 ปีแล้ว</div><div style="line-height: 20px;"><br></div><div style="line-height: 20px;">4. The Maunsell Sea Forts ประเทศอังกฤษ</div><div style="line-height: 20px;"><img src="http://www.khaosod.co.th/online/2014/12/14175311511417531394l.jpg"></div><div style="line-height: 20px;">ปราการกลางทะเลของฝ่ายอังกฤษที่สร้างขึ้นในช่วงสงครามโลกครั้งที่2 เพื่อป้องกันการรุกรานทางอากาศและทะเลของกองทัพเยอรมัน-นาซี ถูกปลดประจำการไปตั้งแต่ปี ค.ศ. 1950 มีเจ้าของพลัดเปลี่ยนกันมายึดเป็นที่อยู่อาศัยหลายมือ อาทิ พวกนักเลงวิทยุ ล่าสุด เป็นที่อยู่อาศัยของชาวซีแลนด์ ซึ่งอ้างสิทธิปกครองตนเอง อยู่ทางด้านตะวันออกเฉียงใต้ของสหราชอาณาจักร รู้จักกันในนาม ประเทศจำลอง "ซีแลนด์" หรือ รัฟ ทาวเวอร์</div><div style="line-height: 20px;"><br></div><div style="line-height: 20px;">5. Last House on Holland Island ประเทศสหรัฐอเมริกา</div><div style="line-height: 20px;"><img src="http://www.khaosod.co.th/online/2014/12/14175311511417531429l.jpg"></div><div style="line-height: 20px;">บ้านหลังสุดท้ายบนเกาะฮอลล์แลนด์เดิมเป็นเพียงบ้านหลังหนึ่งที่เป็นสัญลักษณ์ถึงความสำเร็จในการปลูกสร้างที่อยู่อาศัยบนเกาะแห่งนี้ ในอ่าวชีสพีค ทว่า กาลเวลาผ่านไปเนื้อที่บนเกาะเริ่มเหลือน้อยลงเรื่อยๆ เนื่องจากภาวะตลิ่งพัง กระทั่งเหลือบ้านอยู่เพียงหลังเดียวที่ถูกทิ้งร้างไว้ ล่าสุด ถล่มไปแล้วตั้งแต่ปี ค.ศ. 2010</div><div style="line-height: 20px;"><br></div><div style="line-height: 20px;">6. Pripyat ประเทศยูเครน</div><div style="line-height: 20px;"><img src="http://www.khaosod.co.th/online/2014/12/14175311511417531492l.jpg"></div><div style="line-height: 20px;">เมืองร้าง "พริปยาต" ทางภาคเหนือของยูเครน ก่อสร้างในปี ค.ศ. 1979 กระทั่งทางการประกาศอพยพประชาชนทั้งหมด 49,360 คน ภายหลังเกิดโศกนาฏกรรมโรงไฟฟ้าเชอร์โนบิลล้มเหลวก่อให้เกิดกัมตภาพรังสีรั่วไหล ในปีค.ศ. 1986 และทางการกำหนดเขตหวงห้ามในรัศมี 30 กิโลเมตร รอบโรงไฟฟ้า</div><div style="line-height: 20px;"><br></div><div style="line-height: 20px;">7. House of the Bulgarian Communist Party ประเทศบัลกาเรีย</div><div style="line-height: 20px;"><img src="http://www.khaosod.co.th/online/2014/12/14175311511417531526l.jpg"></div><div style="line-height: 20px;">สำนักงานพรรคคอมมิวนิสต์แห่งบัลกาเรียเปิดทำการช่วงปี ค.ศ. 1981 - 1991 และปิดตัวลงภายหลังการล่มสลายของสหภาพโซเวียต</div><div style="line-height: 20px;"><br></div><div style="line-height: 20px;">8. Nara Dreamland ประเทศญี่ปุ่น</div><div style="line-height: 20px;"><img src="http://www.khaosod.co.th/online/2014/12/14175311511417531557l.jpg"></div><div style="line-height: 20px;">พื้นที่รกร้างแห่งนี้เคยถูกใช้เป็นสวนสนุกที่ได้แรงบันดาลใจจากดิสนีย์ แลนด์ ภายใต้ชื่อ นาระ ดรีมแลนด์ ในจังหวัดนาระ ประเทศญี่ปุ่น เปิดให้บริการปีค.ศ. 1961 ก่อนจะปิดกิจการลงในปีค.ศ. 2006 และกลายเป็นสถานที่ท้าทายสำหรับผู้รักสนุก โดยทางการญี่ปุ่นต้องประจำการเจ้าหน้าที่ไว้เพื่อห้ามไม่ให้เข้าไป หากพบเข้าก็จะจับกุมและระวางโทษปรับด้วย</div><div style="line-height: 20px;"><br></div><div style="line-height: 20px;">9. Uninhabited Island ประเทศสหรัฐอเมริกา</div><div style="line-height: 20px;"><img src="http://www.khaosod.co.th/online/2014/12/14175311511417531599l.jpg"></div><div style="line-height: 20px;">เกาะร้างทางภาคตะวันตกเฉียงใต้ของรัฐฟลอริดาซึ่งมีเอกลักษณ์พิเศษด้วยโดมคอนกรีตหลายหลังเรียงยื่นออกไปในทะเล ถูกสร้างขึ้นโดยนายบ๊อบ ลี ผู้กำกับภาพยนตร์ ในปีค.ศ.1981 ไว้เป็นสถานที่พักตากอากาศส่วนตัว แต่ถูกทิ้งร้างในที่สุด</div><div style="line-height: 20px;"><br></div><div style="line-height: 20px;">10. Abandoned Mill ประเทศอิตาลี</div><div style="line-height: 20px;"><img src="http://www.khaosod.co.th/online/2014/12/14175311511417531660l.jpg"></div><div style="line-height: 20px;">โรงสีข้าวร้างในหุบเขาแห่งโรงสีข้าว เมืองโซร์เร็นโต ประเทศอิตาลี ถูกทิ้งร้างตั้งแต่ปี ค.ศ. 1866 เนื่องจากการก่อสร้างชุมชนตาซโซ ทำให้โรงนาทั้งหมดถูกแยกออกจากริมน้ำ และทำให้ความชื้นในอากาศเพิ่มขึ้น ส่งผลร้ายต่อการปลูกข้าว</div><div style="line-height: 20px;"><br></div><div style="line-height: 20px;">11. Michigan Central Station ประเทศสหรัฐอเมริกา in Detroit, U.S.A.</div><div style="line-height: 20px;"><img src="http://www.khaosod.co.th/online/2014/12/14175311511417531692l.jpg"></div><div style="line-height: 20px;">สถานีรถไฟมิชิแกนในเมืองดีทรอยต์ ประเทศสหรัฐ สร้างขึ้นในปี ค.ศ. 1913 เพื่อเป็นจุดศูนย์กลางของระบบการขนส่งทางราง แต่สุดท้ายเสื่อมความนิยมลงจนปิดตัวลงในปี ค.ศ. 1988</div><div style="line-height: 20px;"><br></div><div style="line-height: 20px;">12. Sunken Yacht ขั้วโลกใต้</div><div style="line-height: 20px;"><img src="http://www.khaosod.co.th/online/2014/12/14175311511417531726l.jpg"></div><div style="line-height: 20px;">ซากเรือยอร์ชหรูสัญชาติบราซิลอับปางลงในแอนตาร์ติกกา ภายหลังประสบกับคลื่นลมรุนแรง ในภารกิจถ่ายทำสารคดี ล่าสุด เรือลำนี้ถูกเคลื่อนย้ายกลับสู่มาตุภูมิแล้ว</div><div style="line-height: 20px;"><br></div><div style="line-height: 20px;">13. The Haunting New Bedford Orphuem ประเทศสหรัฐอเมริกา</div><div style="line-height: 20px;"><img src="http://www.khaosod.co.th/online/2014/12/14175311511417531758l.jpg"></div><div style="line-height: 20px;">โรงภาพยนตร์เก่าแก่นี้ถูกสร้างขึ้นในปีค.ศ. 1912 ในเมืองเมสซาจูเซตส์ ก่อนปิดตัวลงในปี ค.ศ. 1959 กลายเป็นซุปเปอร์มาเก็ต และคลังเก็บยาสูบ ล่าสุด บริษัท Orph อยู่ระหว่างรวบรวมเงินเพื่อบูรณะใหม่</div><div style="line-height: 20px;"><br></div><div style="line-height: 20px;">14. Abandoned Train Station ประเทศจอร์เจีย</div><div style="line-height: 20px;"><img src="http://www.khaosod.co.th/online/2014/12/14175311511417531789l.jpg"></div><div style="line-height: 20px;">สถานีรถไฟร้างในเมืองซูกูมิเขตอับฮาเซีย ประเทศจอร์เจีย ถูกทิ้งร้างในสงครามความขัดแย้งระหว่างจอร์เจียและรัสเซีย ค.ศ. 1992-1993</div><div style="line-height: 20px;"><br></div><div style="line-height: 20px;">15. Abandoned Wooden Houses ประเทศรัสเซีย</div><div style="line-height: 20px;"><img src="http://www.khaosod.co.th/online/2014/12/14175311511417531820l.jpg"></div><div style="line-height: 20px;">บ้านไม้ที่ถูกทิ้งร้างถูกพบในป่าลึกทางเหนือของรัสเซียด้วยความที่อยู่ในป่าลึก จึงไม่มีใครยุ่มย่าม สภาพจึงเอี่ยมอ่องอย่างที่เห็น</div><div style="line-height: 20px;"><br></div><div style="line-height: 20px;">16. Underwater City ประเทศจีน</div><div style="line-height: 20px;"><img src="http://www.khaosod.co.th/online/2014/12/14175311511417531849l.jpg"></div><div style="line-height: 20px;">เมืองใต้น้ำอันโด่งดังหมู่บ้านซีเจียง ในเมืองกวางโจว มณฑลเจียงซี อายุเก่าแก่กว่า 1,341 ปี จมอยู่ใต้น้ำตั้งแต่ปี ค.ศ. 1959 อันเป็นผลมาจากการสร้างเขื่อนพลังงานน้ำซินอัน โดยสภาพหมู่บ้านค่อนข้างสมบูรณ์ เนื่องจากน้ำป้องกันการผุกร่อนจากลมและฝน</div><div style="line-height: 20px;"><br></div><div style="line-height: 20px;">17. The Abandoned City Hall Subway Stop ประเทศสหรัฐอเมิรกา</div><div style="line-height: 20px;"><img src="http://www.khaosod.co.th/online/2014/12/14175311511417531990l.jpg"></div><div style="line-height: 20px;">สถานีรถไฟฟ้าใต้ดินสุดหลอนแห่งนี้อยู่ในนครนิวยอร์กประเทศสหรัฐ โดยอยู่ใต้ศาลาว่าการนครนิวยอร์ก ถูกตกแต่งอย่างอลังการ แต่เนื่องจากการออกแบบทำให้ไม่เหมาะกับรถไฟรุ่นใหม่ๆ และสถานีอื่นๆนั้นสะดวกกว่าทำให้เสื่อมความนิยมจนปิดตัวลงไปในปี ค.ศ. 1945 จนปัจจุบัน เปิดใช้เฉพาะรถไฟเที่ยวพิเศษเท่านั้น เพื่อป้องกันความปลอดภัยต่อศาลาว่าการ</div><div style="line-height: 20px;"><br></div><div style="line-height: 20px;">18. Salto Hotel ประเทศโคลัมเบีย</div><div style="line-height: 20px;"><img src="http://www.khaosod.co.th/online/2014/12/14175311511417532017l.jpg"></div><div style="line-height: 20px;">โรงแรม เด ซัลโต เปิดกิจการในปี ค.ศ. 1928 ใกล้น้ำตกเตเกวนเดมา ประเทศโคลัมเบีย เป็นที่พักยอดนิยมของนักท่องเที่ยวที่ต้องการมาพักผ่อนชมน้ำตกสูง 157 เมตรแห่งนี้ แต่ปิดกิจการไปในต้นปี 90 เนื่องจากน้ำตกเสื่อมความนิยม ต่อมาในปี ค.ศ. 2012 สถานีท่แห่งนี้ถูกเปลี่ยนเป็นพิพิธภัณฑ์</div><div style="line-height: 20px;"><br></div><div style="line-height: 20px;">19. Abandoned Subway Tunnel ประเทศยูเครน</div><div style="line-height: 20px;"><img src="http://www.khaosod.co.th/online/2014/12/14175311511417532072l.jpg"></div><div style="line-height: 20px;">อุโมงค์รถไฟใต้ดินร้างในกรุงเคียฟ ประเทศยูเครน ถูกทิ้งร้างเนื่องจากโดนน้ำท่วม</div><div style="line-height: 20px;"><br></div><div style="line-height: 20px;">20. Abandoned Submarine Base ประเทศยูเครน</div><div style="line-height: 20px;"><img src="http://www.khaosod.co.th/online/2014/12/14175311511417532112l.jpg"></div><div style="line-height: 20px;">ฐานทัพเรือดำน้ำเก่าในเมืองบาลักลาวา ประเทศยูเครน เคยเป็นหนึ่งในสถานที่เก็บอาวุธลับสุดยอดของสหภาพโซเวียต ก่อนจะถูกเลิกใช้ไปในปี ค.ศ. 1993 ถูกสร้างมาเพื่อต้านทานแรงระเบิดนิวเคลียร์ ปัจจุบันเป็นพิพิธภัณฑ์กองทัพเรือยูเครน</div><div style="line-height: 20px;"><br></div><div style="line-height: 20px;">21. Abandoned Military Hospital ประเทศเยอรมนี</div><div style="line-height: 20px;"><img src="http://www.khaosod.co.th/online/2014/12/14175311511417532141l.jpg"></div><div style="line-height: 20px;">โรงพยาบาลทหารที่ถูกทิ้งร้างในเมืองบีลิตซ์ประเทศเยอรมนี ขึ้นชื่อว่าเป็นโรงพยาบาลที่หลอนที่สุดในโลก เป็นส่วนหนึ่งของศูนย์การแพทย์ บีลิตซ์-ไฮลส์สไตต์เตน ถูกสร้างขึ้นตั้งแต่ปลายยุค 80 เคยทำแผลให้กับ อดอล์ฟ ฮิตเลอร์ ผู้นำนาซี ในปี ค.ศ. 1916 ถูกทิ้งร้างตั้งแต่สหภาพโซเวียตถอนทัพในปี 1995</div><div style="line-height: 20px;"><br></div><div style="line-height: 20px;">22. Hashima Island ประเทศญี่ปุ่น</div><div style="line-height: 20px;"><img src="http://www.khaosod.co.th/online/2014/12/14175311511417532176l.jpg"></div><div style="line-height: 20px;">เกาะฮาชิมะ หรือเกาะผี เคยมีผู้คนอยู่มากมายระหว่างปี ค.ศ. 1800 - 1900 เพื่อใช้เป็นทางเข้าหลักของเหมืองถ่านหินใต้ทะเล ต่อมาประเทศญี่ปุ่น เปลี่ยนมาใช้พลังงานนิวเคลียร์ ทำให้เหมืองถ่านหินถูกทิ้งร้าง</div><div style="line-height: 20px;"><br></div><div style="line-height: 20px;">23. San Zhi ประเทศไต้หวัน</div><div style="line-height: 20px;"><img src="http://www.khaosod.co.th/online/2014/12/14175311511417532216l.jpg"></div><div style="line-height: 20px;">ซานจือ เมืองผีดุ เชื่อว่าอาถรรพ์มาจากอาคารรูปร่างพิลึกเหล่านี้ที่ถูกสร้างขึ้นเพื่อเป็นที่พักให้กับบรรดานายทหารสหรัฐอเมริกาที่ต้องการมาพักผ่อนหลังเสร็จภารกิจตามที่ต่างๆในเอเชียแต่ต้องปิดกิจการลงในปี ค.ศ. 1980 เนื่องจากเกิดอุบัติเหตุระหว่างการก่อสร้างที่คร่าชีวิตคนงานไปหลายคนจนถึงกับต้องหยุดการก่อสร้างไปหลายครั้งและเหตุการณ์สุดประหลาดที่มีคนอ้างว่าเห็นส่วนต่างๆของบ้านเคลื่อนไหวไปมาได้เองชวนขนลุก</div><div style="line-height: 20px;"><br></div><div style="line-height: 20px;">24. Abandoned Church ประเทศแคนาดา</div><div style="line-height: 20px;"><img src="http://www.khaosod.co.th/online/2014/12/14175311511417532249l.jpg"></div>
			</body>
			</html>