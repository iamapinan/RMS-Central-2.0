
			<!DOCTYPE html>
			<html lang="en" class="no-js">
			<head>
			<meta http-equiv="Content-Type" content="text/html; charset=utf-8">
			<link rel="stylesheet" type="text/css" href="/library/blogstyle.css" charset="utf-8"/>
			</head>
			<body>
			<p>เขียนเนื้อหาของคุณ</p><p>ในโลกปัจจุบันเครื่องสำอาง 
จึงถือเป็นสิ่งที่สำคัญ สำหรับคนทุกคนทุกเพศและทุกวัย 
ที่ต้องการดูแลผิวสวยสดใสไม่ดูแก่ก่อนวัยด้วยกันทั้งสิ้น อย่างไรก็ตาม 
เราก็ควรมีหลักในการพิจารณาเลือกผลิตภัณฑ์เครื่องสำอาง 
ที่มีประสิทธิภาพที่ดี มีมาตรฐานและความปลอดภัยไม่ก่อให้เกิดอาการแพ้ 
หรืออาการระคายเคือง หรือการอุดตันที่ก่อให้เกิดสิวได้ 
รวมไปถึงราคาที่พอเหมาะพอควรกับอัตภาพด้วยนะครับ 
มิเช่นนั้นแล้วเครื่องสำอางเหล่านี้แทนที่จะช่วยดูแลเรา 
ก็อาจจะเป็นตัวนำปัญหามาสู่เราได้นะครับ นอกจากนี้แล้วในแต่ละวัย 
ก็อาจจะมีการดูแลผิวเพิ่มเติมหรือแตกต่างกันไปดังนี้ สรุปได้ดังนี้ครับ<br><br>  <img alt="" src="http://img.kapook.com/image/icon/cs_icon/arrow_orange.gif" border="0"> <strong>วัยเด็ก</strong>
 เป็นช่วงเวลาที่มีผิวดีสุดอยู่แล้ว 
เพียงแค่การดูแลทำความสะอาดผิวด้วยผลิตภัณฑ์ที่อ่อนโยน มีสภาวะเป็นกรดอ่อน ๆ
 หรือมี pH อยู่ในช่วงประมาณ 5.5 
และทาครีมบำรุงผิวในช่วงหน้าหนาวที่มีอากาศแห้ง หรือก่อนนอน 
(ในกรณีที่เปิดแอร์นอน) รวมไปถึงการใช้ครีมกันแดดทุกครั้งตอนเช้า 
และช่วงที่จะมีการสัมผัสแดด 
ก็ถือได้ว่าเป็นสิ่งที่จำเป็นที่ควรเริ่มตั้งแต่วัยนี้เช่นกัน<br><br>  <img alt="" src="http://img.kapook.com/image/icon/cs_icon/arrow_orange.gif" border="0"> <strong>วัยรุ่น</strong>
 นับเป็นช่วงที่มีการเปลี่ยนแปลงของฮอร์โมน มักจะมีผิวหน้ามัน 
หากดูแลทำความสะอาดผิวหน้าได้ไม่ดี 
หรือเลือกใช้ผลิตภัณฑ์เครื่องสำอางที่ไม่เหมาะสม 
ก็อาจจะทำให้เกิดสิวอุดตันและอักเสบได้ ควรรีบพบแพทย์แต่เนิ่น ๆ 
เพื่อป้องกันปัญหารอยหลุมและแผลเป็นจากสิว 
รวมไปถึงการไม่ไปบีบแคะแกะเกาสิวเหล่านั้น 
เพื่อหลีกเลี่ยงปัญหารอยดำหรือรอยแผลเป็นจากสิวอีกด้วย<br><br>  <img alt="" src="http://img.kapook.com/image/icon/cs_icon/arrow_orange.gif" border="0"> <strong>วัยทำงาน</strong>
 การดูแลผิวที่สำคัญในวัยนี้ก็คือ การปกป้องผิวจากปัญหามลพิษ 
มลภาวะจากสิ่งแวดล้อม ความเครียดจากงานจากครอบครัว 
ความเร่งรีบในชีวิตประจำวัน ก็อาจจะทำให้การดูแลผิวลดน้อยลง ดังนั้น 
จึงควรต้องควบคุมสมดุลชีวิตในเรื่องอาหารการกิน การนอนหลับพักผ่อน การทำงาน
 การออกกำลังกาย การให้เวลากับครอบครัว และการดูแลตนเองให้สมดุลกัน 
มิเช่นนั้นเราก็อาจจะแลดูทรุดโทรมก่อนใครในรุ่น 
วัยนี้อาจจำเป็นอาศัยเครื่องมือหรือตัวช่วยต่าง ๆ 
เพื่อให้สอดคล้องกับชีวิตประจำวัน เช่น การทานสารเสริมอาหารที่บำรุงผิว 
ได้แก่ กลุ่มโปรตีนที่ช่วยสร้างคอลลาเจน กรดอะมิโนเอ็นอะเซติลซิสเทอิน 
ที่ช่วยสร้างสารกลูต้าไธโอน วิตามิน ซี วิตามิน อี ไบโอทิน โฟลิกแอซิด 
แมกนีเซียมไตรซิลิเคต สารสกัดจากเมล็ดองุ่น น้ำมันปลา น้ำมันอีฟนิ่งพริมโรส
 เหล่านี้เป็นต้น เครื่องสำอางที่ช่วยชะลอและปกป้องแสงแดดและริ้วรอย 
หรือเทคโนโลยีทางการแพทย์ต่าง ๆ เช่น โบท็อกซ์ ฟิลเลอร์ เลเซอร์ 
รีจูวีเนชั่นต่าง ๆ หรือการผ่อนคลายด้วยอโรมาเธอราพี สปาบำบัด 
เพื่อช่วยผ่อนคลายความตึงเครียด รวมไปถึงฟิตเนสต่าง ๆ โยคะ สิ่งต่าง ๆ 
เหล่านี้ก็อาจจะเป็นอีกทางเลือกหนึ่ง 
เพื่อปกป้องผิวไม่ให้เสื่อมสภาพก่อนวัยอันควร 
หรือช่วยให้ผิวที่เริ่มเสื่อมสภาพแล้วฟื้นฟูได้เร็วขึ้น<br><br>  <img alt="" src="http://img.kapook.com/image/icon/cs_icon/arrow_orange.gif" border="0"> <strong>วัยทอง</strong>
 เนื่องจากในวัยนี้ฮอร์โมนต่าง ๆ เริ่มลดลง ก็มักจะนำพาไปสู่ภาวะผิวแห้ง 
สีผิวไม่สม่ำเสมอ กระ ฝ้า จุดด่างดำ ควรเน้นครึมบำรุงผิวที่เข้มข้น 
ชุ่มชื้น มีสารประกอบพวกไฮยาลูโรนิก แอซิด ในความเข้มข้นสูง 
หรืออุดมไปด้วยสารที่ช่วยโอบอุ้มความชุ่มชื้นมาก ๆ 
รวมไปถึงกลุ่มแอนติออกซิแดนท์ที่ช่วยปกป้องผิวจากมลพิษมลภาวะ เช่น วิตามิน 
ซี เรตินอล วิตามิน อี โคเอนไซม์คิว 10 สารต่าง ๆ 
เหล่านี้ก็จะช่วยปกป้องผิว หรือชะลอริ้วรอยไม่ให้เกิดมากขึ้น 
รวมไปถึงในบางคน ก็อาจจะจำเป็นต้องพิจารณาฮอร์โมนเสริม 
เพื่อช่วยเสริมสมรรถภาพของร่างกายต่าง ๆ 
ให้คงไว้ซึ่งสภาวะสุขภาพสมบูรณ์สูงสุดด้วยเช่นกัน 
เพียงเท่านี้เราก็สามารถจะมีผิวที่มีสุขภาพดี 
ไปจนวินาทีสุดท้ายของชีวิตกันเลยล่ะครับ</p>http://rms.bll.in.th/image?width=80&amp;height=80&amp;image=http://acumanager.bll.in.th//aculearn-idm/contentbackup/channel1/users/ae5054c5356ad6102155ed87c4eb5f40/studio5f380aa189c23e0374878c6cfc588742/index/0.jpg
			</body>
			</html>