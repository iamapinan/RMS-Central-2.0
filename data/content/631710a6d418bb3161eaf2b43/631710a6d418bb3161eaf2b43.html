
			<!DOCTYPE html>
			<html lang="en" class="no-js">
			<head>
			<meta http-equiv="Content-Type" content="text/html; charset=utf-8">
			<link rel="stylesheet" type="text/css" href="/library/blogstyle.css" charset="utf-8"/>
			</head>
			<body>
			<p>ในทาง<a href="http://th.wikipedia.org/wiki/%E0%B8%8A%E0%B8%B5%E0%B8%A7%E0%B8%A7%E0%B8%B4%E0%B8%97%E0%B8%A2%E0%B8%B2%E0%B8%82%E0%B8%AD%E0%B8%87%E0%B9%80%E0%B8%8B%E0%B8%A5%E0%B8%A5%E0%B9%8C">ชีววิทยาของเซลล์</a> <strong>นิวเคลียส</strong> (<a href="http://th.wikipedia.org/wiki/%E0%B8%A0%E0%B8%B2%E0%B8%A9%E0%B8%B2%E0%B8%AD%E0%B8%B1%E0%B8%87%E0%B8%81%E0%B8%A4%E0%B8%A9">อังกฤษ</a>: nucleus) คือ<a href="http://th.wikipedia.org/wiki/%E0%B8%AD%E0%B8%AD%E0%B8%A3%E0%B9%8C%E0%B9%81%E0%B8%81%E0%B9%80%E0%B8%99%E0%B8%A5%E0%B8%A5%E0%B9%8C">ออร์แกเนลล์</a>ที่มีเยื่อหุ้มพบใน<a href="http://th.wikipedia.org/wiki/%E0%B9%80%E0%B8%8B%E0%B8%A5%E0%B8%A5%E0%B9%8C_(%E0%B8%8A%E0%B8%B5%E0%B8%A7%E0%B8%A7%E0%B8%B4%E0%B8%97%E0%B8%A2%E0%B8%B2)">เซลล์</a><a href="http://th.wikipedia.org/wiki/%E0%B8%A2%E0%B8%B9%E0%B9%81%E0%B8%84%E0%B8%A3%E0%B8%B4%E0%B9%82%E0%B8%AD%E0%B8%95">ยูแคริโอต</a> ภายในบรรจุ<a href="http://th.wikipedia.org/wiki/%E0%B8%AA%E0%B8%B2%E0%B8%A3%E0%B8%9E%E0%B8%B1%E0%B8%99%E0%B8%98%E0%B8%B8%E0%B8%81%E0%B8%A3%E0%B8%A3%E0%B8%A1">สารพันธุกรรม</a> (genetic material) ซึ่งจัดเรียงตัวเป็น<a href="http://th.wikipedia.org/wiki/%E0%B8%94%E0%B8%B5%E0%B9%80%E0%B8%AD%E0%B9%87%E0%B8%99%E0%B9%80%E0%B8%AD">ดีเอ็นเอ</a> (DNA) สายยาวรวมตัวกับ<a href="http://th.wikipedia.org/wiki/%E0%B9%82%E0%B8%9B%E0%B8%A3%E0%B8%95%E0%B8%B5%E0%B8%99">โปรตีน</a>หลายชนิด เช่น <a href="http://th.wikipedia.org/wiki/%E0%B8%AE%E0%B8%B4%E0%B8%AA%E0%B9%82%E0%B8%95%E0%B8%99">ฮิสโตน</a> (histone) เป็น<a href="http://th.wikipedia.org/wiki/%E0%B9%82%E0%B8%84%E0%B8%A3%E0%B9%82%E0%B8%A1%E0%B9%82%E0%B8%8B%E0%B8%A1">โครโมโซม</a> (chromosome) <a href="http://th.wikipedia.org/wiki/%E0%B8%AB%E0%B8%99%E0%B9%88%E0%B8%A7%E0%B8%A2%E0%B8%9E%E0%B8%B1%E0%B8%99%E0%B8%98%E0%B8%B8%E0%B8%81%E0%B8%A3%E0%B8%A3%E0%B8%A1">ยีน</a> (gene) ต่างๆ ภายในโครโมโซมเหล่านี้ รวมเรียกว่า<a href="http://th.wikipedia.org/w/index.php?title=%E0%B8%99%E0%B8%B4%E0%B8%A7%E0%B9%80%E0%B8%84%E0%B8%A5%E0%B8%B5%E0%B8%A2%E0%B8%AA_%E0%B8%88%E0%B8%B5%E0%B9%82%E0%B8%99%E0%B8%A1&amp;action=edit&amp;redlink=1">นิวเคลียส จีโนม</a> (nuclear genome) หน้าที่ของนิวเคลียสคือการคงสภาพการรวมตัวของยีนเหล่านี้และควบคุมการทำงานของเซลล์โดยการควบคุม<a href="http://th.wikipedia.org/wiki/%E0%B8%81%E0%B8%B2%E0%B8%A3%E0%B9%81%E0%B8%AA%E0%B8%94%E0%B8%87%E0%B8%AD%E0%B8%AD%E0%B8%81%E0%B8%82%E0%B8%AD%E0%B8%87%E0%B8%A2%E0%B8%B5%E0%B8%99">การแสดงออกของยีน</a> (gene expression)</p><p><span style="font-family: Arial, Helvetica, Verdana, Tahoma, sans-serif;">โครงสร้างหลักของนิวเคลียสคือ </span><a href="http://th.wikipedia.org/wiki/%E0%B9%80%E0%B8%A2%E0%B8%B7%E0%B9%88%E0%B8%AD%E0%B8%AB%E0%B8%B8%E0%B9%89%E0%B8%A1%E0%B8%99%E0%B8%B4%E0%B8%A7%E0%B9%80%E0%B8%84%E0%B8%A5%E0%B8%B5%E0%B8%A2%E0%B8%AA">เยื่อหุ้มนิวเคลียส</a><span style="font-family: Arial, Helvetica, Verdana, Tahoma, sans-serif;"> (nuclear envelope) ซึ่งเป็นเยื่อสองชั้นที่หุ้มทั้งออร์แกเนลล์และทำหน้าที่แยกองค์ประกอบภายในออกจาก</span><a href="http://th.wikipedia.org/wiki/%E0%B9%84%E0%B8%8B%E0%B9%82%E0%B8%97%E0%B8%9E%E0%B8%A5%E0%B8%B2%E0%B8%8B%E0%B8%B6%E0%B8%A1">ไซโทพลาซึม</a><span style="font-family: Arial, Helvetica, Verdana, Tahoma, sans-serif;"> (cytoplasm) อีกโครงสร้างหนึ่งคือ </span><a href="http://th.wikipedia.org/w/index.php?title=%E0%B8%99%E0%B8%B4%E0%B8%A7%E0%B9%80%E0%B8%84%E0%B8%A5%E0%B8%B5%E0%B8%A2%E0%B8%A3%E0%B9%8C%E0%B8%A5%E0%B8%B2%E0%B8%A1%E0%B8%B4%E0%B8%99%E0%B8%B2&amp;action=edit&amp;redlink=1">นิวเคลียร์ลามินา</a><span style="font-family: Arial, Helvetica, Verdana, Tahoma, sans-serif;"> (nuclear lamina) ซึ่งเป็นโครงสร้างร่างแหภายในนิวเคลียส ทำหน้าที่เป็นโครงร่างค้ำจุน ให้ความแข็งแรงแก่นิวเคลียส คล้าย</span><a href="http://th.wikipedia.org/w/index.php?title=%E0%B9%84%E0%B8%8B%E0%B9%82%E0%B8%97%E0%B8%AA%E0%B9%80%E0%B8%81%E0%B8%A5%E0%B9%80%E0%B8%A5%E0%B8%95%E0%B8%AD%E0%B8%99&amp;action=edit&amp;redlink=1">ไซโทสเกลเลตอน</a><span style="font-family: Arial, Helvetica, Verdana, Tahoma, sans-serif;"> (cytoskeleton) ภายในเซลล์ เนื่องจากเยื่อหุ้มนิวเคลียสมีลักษณะเป็นเยื่อเลือกผ่านที่โมเลกุลส่วนใหญ่ผ่านทะลุเข้าออกไม่ได้ ดังนั้นเยื่อหุ้มนิวเคลียสจึงต้องมี</span><a href="http://th.wikipedia.org/w/index.php?title=%E0%B8%99%E0%B8%B4%E0%B8%A7%E0%B9%80%E0%B8%84%E0%B8%A5%E0%B8%B5%E0%B8%A2%E0%B8%A3%E0%B9%8C%E0%B8%9E%E0%B8%AD%E0%B8%A3%E0%B9%8C&amp;action=edit&amp;redlink=1">นิวเคลียร์พอร์</a><span style="font-family: Arial, Helvetica, Verdana, Tahoma, sans-serif;"> (nuclear pore) หรือช่องที่จะให้สารเคลื่อนผ่านเยื่อ ช่องเหล่านี้ทะลุผ่านเยื่อทั้งสองของเยื่อหุ้มนิวเคลียสให้โมเลกุลขนาดเล็กและ</span><a href="http://th.wikipedia.org/wiki/%E0%B9%84%E0%B8%AD%E0%B8%AD%E0%B8%AD%E0%B8%99">ไอออน</a><span style="font-family: Arial, Helvetica, Verdana, Tahoma, sans-serif;">เคลื่อนที่เข้าออกนิวเคลียสได้ การเคลื่อนที่เข้าออกของสารโมเลกุลใหญ่ เช่น โปรตีน ต้องมีการควบคุมและต้องใช้โปรตีนช่วยขนส่งสาร (carrier proteins)</span><img src="/user/1324471928029/blog_file/1ac9501802fb1062f278b7ee622feb69.jpg"></p>
			</body>
			</html>