
			<!DOCTYPE html>
			<html lang="en" class="no-js">
			<head>
			<meta http-equiv="Content-Type" content="text/html; charset=utf-8">
			<link rel="stylesheet" type="text/css" href="/library/blogstyle.css" charset="utf-8"/>
			</head>
			<body>
			<p><img src="http://www.thaimtb.com/webboard/290/145012-15.jpg" style="width: 317px; background-color: initial;"></p><p>การอนุรักษ์ศิลปะไทย <br>คำว่า “การอนุรักษ์” ตามพจนานุกรม หมายถึง การรักษาให้คงเดิม ดังนั้น การอนุรักษ์ศิลปกรรมไทย จึงหมายถึง การรักษาศิลปกรรมที่สร้างขึ้นบนผืนแผ่นดินไทย อันเป็นวัฒนธรรมของเผ่าพันธุ์ให้คงอยู่เป็นมรดกของชนรุ่นหลังต่อไป โดยศึกษาถึงสาเหตุและการเสื่อมสลายและหาแนวทางเพื่อการอนุรักษ์ให้ศิลปะไทยดำรงอยู่ในสภาพที่สมบูรณ์เท่าที่จะทำได้</p><ol>
<li><strong>สาเหตุของการเสื่อมสลายของศิลปะไทย 1. การเสื่อมสลายจากกาลเวลา <br>2. การเสื่อมสลายจากการกระทำของคน <br>- การทำลายศิลปกรรมโดยการกระทำของคนในอดีต <br>- การทำลายจากความเห็นแก่ตัว <br>- การทำลายจากความไม่รู้ <br>- การทำลายโดยเจ้าหน้าที่ที่เกี่ยวข้องในการบำรุงรักษา <br><br>3. การเสื่อมสลายจากการกระทำของสัตว์และพืช <br>4. การเสื่อมสลายจากการกระทำของธรรมชาติ <br>5. การเสื่อมสลายจากการเปลี่ยนแปลงทางสังคม 
</strong></li><li><strong><strong>แนวทางการอนุรักษ์ศิลปะไทย <br>ศิลปะเป็นผลผลิตของชาติที่มีคุณค่าในตัวเองจึงควรที่จะมีการบำรุงรักษามิให้เสื่อมสลายและสืบทอดให้คงอยู่เป็นมรดกทางวัฒนธรรมแก่ชนรุ่นหลัง เป็นการอนุรักษ์ประวัติศาสตร์ของชาติไว้ให้คนรุ่นหลัง จึงมีแนวทางในการอนุรักษ์ศิลปะที่พึงปฏิบัติดังนี้ <br><br>- การออกกฎหมายคุ้มครอง ศิลปกรรมและโบราณวัตถุสถาน อันเป็นมรดกทาง วัฒนธรรมของชาติ จึงควรมีกฎหมายคุ้มครอง <br>- การตั้งหน่วยงานที่มีผู้เชี่ยวชาญเฉพาะสาขา เนื่องจากงานศิลปกรรมแต่ละประเภท นั้นมีความแตกต่างกันการดูแลรักษาจึงต้องเลือกใช้วิธีการที่ถูกต้อง <br>- การสงวนรักษาและซ่อมบำรุง โดยการรักษาของเก่าไว้ให้ได้มากที่สุดไม่ใช่การ ทำขึ้นใหม่ <br>- การจำลองแบบ ในกรณีที่ศิลปกรรมนั้นอาจถูกทำลายหรือสูญสลายโดยที่ไม่สามารถ ป้องกันได้ก็ควรจะเก็บข้อมูลด้วยการบันทึก การถ่ายภาพ รวมทั้งการจำลองแบบขึ้นให้มีความใกล้เคียง กับของเดิมมากที่สุด <br>- การการจัดตั้งพิพิธภัณฑสถาน เพื่อเป็นที่รวบรวมตัวอย่างศิลปกรรมที่มีคุณค่าเพื่อ การศึกษาเปรียบเทียบ และเผยแพร่คุณค่าของศิลปกรรม <br>- การจัดทำเป็นแหล่งท่องเที่ยวและพักผ่อน เป็นการสร้างความสำคัญทำให้ผู้คนใน ท้องถิ่นเห็นคุณค่าและให้ความสำคัญที่จะอนุรักษ์โบราณสถาน <br>- การการเผยแพร่ความรู้ สร้างความเข้าใจ และตระหนักในคุณค่าของศิลปกรรม แก่ประชาชนเพื่อให้เกิดความซาบซึ้งเห็นความสำคัญในการอนุรักษ์ศิลปกรรมของชาติ</strong></strong></li></ol>
			</body>
			</html>