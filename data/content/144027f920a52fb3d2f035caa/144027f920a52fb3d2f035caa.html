
			<!DOCTYPE html>
			<html lang="en" class="no-js">
			<head>
			<meta http-equiv="Content-Type" content="text/html; charset=utf-8">
			<link rel="stylesheet" type="text/css" href="/library/blogstyle.css" charset="utf-8"/>
			</head>
			<body>
			<p><strong>โครงสร้าง การเจริญเติบโต และกระบวนการพัฒนาของพืช</strong></p><p><strong>ใจความสำคัญ</strong></p><ol>
<li>พืชมีการจัดระบบอย่างเป็นลำดับ ประกอบด้วย เซลล์ เนื้อเยื้อ และอวัยวะ</li><li>เนื้อเยื่อเจริญ (meristem) แบ่งตัวให้เซลล์เพื่อการเจริญเติบโตขั้นแรก (primary growth) และการเจริญเติบโตขั้นที่สอง (secondary growth)</li><li>การเจริญเติบโตขั้นแรกเพื่อเพิ่มความยาวให้กับรากและลำต้น</li><li>การเจริญเติบโต กระบวนการเปลี่ยนแปลงรูปร่าง และการเปลี่ยนแปลงไปทำหน้าที่เฉพาะของเซลล์ ทำให้เกิดอวัยวะของพืช</li></ol><p><strong>พืชมีการจัดระบบอย่างเป็นลำดับ ประกอบด้วย อวัยวะ เนื้อเยื่อ และเซลล์</strong></p><p><img src="http://www.scimath.org/images/uploads/upload2/plant_organs.gif" height="303" border="0" width="720" style="border-width: 0px; background-image: none;"></p><p>พืชเหมือนสัตว์ทั่วไปที่อวัยวะประกอบด้วยเนื้อเยื่ออันเกิดจากเซลล์ต่างๆมารวมกัน เนื้อเยื่อคือกลุ่มเซลล์ที่ประกอบด้วยเซลล์เพียง 1 ชนิดหรือมากกว่าหนึ่งชนิดมารวมกันเพื่อทำหน้าที่พิเศษร่วมกัน อวัยวะประกอบด้วยเนื้อเยื่อหลายชนิดที่ทำงานเฉพาะร่วมกัน เมื่อมองการจัดลำดับอวัยวะของพืช เนื้อเยื่อ และเซลล์ เราจะศึกษาเริ่มต้นจากอวัยวะเนื่องจากความง่ายต่อการสังเกตโครงสร้าง จากการที่เราได้เรียนรู้ลำดับขั้นของโครงสร้างพืช ลองคิดดูว่าการคัดเลือกจากธรรมชาติ (natural selection) ทำให้รูปร่างชองพืชมีผลและเหมาะสมต่อการทำงานอย่างไร</p><p><strong>อวัยวะพื้นฐานของพืชประกอบด้วย ราก ลำต้น และใบ</strong></p><p>ถิ่นอาศัยของพืชและแหล่งของทรัพยากรจากบริเวณใต้ดินและบริเวณเหนือดินที่พืชใช้เพื่อการเจริญเติบโต สามารถสะท้อนวิวัฒนาการของพืชมีท่อลำเลียงในการเป็นสิ่งมีชีวิตบนบก โดยพืชมีการดูดซึมน้ำและแร่ธาตุจากใต้พื้นดิน ดูดซับก๊าซคาร์บอนไดออกไซด์ (CO<sub>2(g)</sub>) จากบริเวณเหนือดิน โดยการเข้าถึงแหล่งทรัพยากรต่างๆของพืชสามารถเชื่อมโยงไปถึงวิวัฒนาการของ ราก ลำต้น และใบได้ เราสามารถจัดกลุ่มของอวัยวะทั้ง 3 ออกเป็น 2 ระบบคือ ระบบรากได้แก่ ราก และระบบลำต้นได้แก่ ลำต้นและใบ พืชมีท่อลำเลียงส่วนใหญ่จะอาศัยทั้งสองระบบในการดำรงชีวิต ระบบรากไม่ได้ใช้ในกระบวนการสังเคราะห์อาหารด้วยแสงแต่จะได้รับน้ำตาลและคาร์โบไฮเดรตอื่นๆจากระบบลำต้นในช่วงที่มีการกระบวนการสังเคราะห์อาหารด้วยแสง ส่วนระบบลำต้นระบบลำต้นจะอาศัยรากในการดูดซึมน้ำและแร่ธาตุจากดิน</p><p><img src="http://www.scimath.org/images/uploads/upload2/003_Structure_of_a_plant.jpg" height="361" border="0" width="482" style="border-width: 0px; background-image: none;"></p><p>ช่วงชีวิตของพืชจะมีการเจริญเติบโตเพื่อผลิตใบ ราก และลำต้น มากไปกว่านั้นพืชส่วนใหญ่ยังมีการเจริญเติบโตที่เกี่ยวข้องกับการสืบพันธุ์แบบอาศัยเพศด้วย ในพืชมีดอก (angiosperm) โครงสร้างของดอกจะประกอบด้วยใบที่ปรับรูปร่างอย่างมากเพื่อให้เหมาะสมกับการสิบพันธุ์แบบอาศัยเพศ ในส่วนท้ายของบทเราจะอธิบายการเปลี่ยนแปลงจากการสร้างปลายยอดเพื่อการเติบโตไปเป็นยอดเพื่อการสิบพันธุ์</p><p><inline style="font-family: Arial, Helvetica, Verdana, Tahoma, sans-serif;">ในการอธิบายอวัยวะของพืช เราจะยกตัวอย่างส่วนใหญ่เป็นพืชดอกหรือ angiosperm ซึ่งได้แก่ พืชใบเลี้ยงเดี่ยว (monocots) และพืชใบเลี้ยงคู่ (eudicots)</inline>​</p><p><br></p><p><strong><inline style="color: rgb(247, 150, 70);">วีดีโอ ประกอบการเรียนรู้</inline></strong></p><p style="margin-left: 20px;"><br></p><p><br></p><iframe width="100%" height="600" src="http://acumanager.bll.in.th/aculearn-idm/v4/opr/studioclient.asp?author=ef2cee6e80cc34ef149eec558ef3d8db&amp;modulename=studio59e7edc662fc3ad020ac621b09&amp;cat=acustudio-av" frameborder="0"></iframe><p style="margin-left: 20px; text-align: right;">by Kowit Paksawat</p><p style="margin-left: 20px; text-align: right;">8/04/2557</p><p style="margin-left: 20px; text-align: right;">ที่มา&nbsp;<inline style="font-family: Arial, Helvetica, Verdana, Tahoma, sans-serif; text-align: left;"><a href="http://www.scimath.org">www.scimath.org</a></inline></p>
			</body>
			</html>