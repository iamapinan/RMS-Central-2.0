
			<!DOCTYPE html>
			<html lang="en" class="no-js">
			<head>
			<meta http-equiv="Content-Type" content="text/html; charset=utf-8">
			<link rel="stylesheet" type="text/css" href="/library/blogstyle.css" charset="utf-8"/>
			</head>
			<body>
			<p></p><h1>การอ่านเวลาในภาษาอังกฤษ<br>​<strong style="font-size: 15px;"><u>การอ่านเวลา</u></strong><span style="font-family: Arial, Helvetica, Verdana, Tahoma, sans-serif; font-size: 15px;"> สามารถแบ่งออกเป็นสองวิธีด้วยกัน คือ</span></h1><ol>
<li><strong>ระบบเวลาแบบ 12 </strong><strong>ชั่วโมง (12-hour clock)</strong> เป็นวิธีการบอกเวลาที่นิยมใช้ในภาษาอังกฤษทั่วไป โดยใช้เลข 1 ถึง 12 ตามด้วย a.m. (ante meridiem) หรือ p.m. (post meridiem) ต่อท้าย โดยมีหลักการอ่านดังนี้</li></ol><ul>
<li><strong>หากเป็นเวลาเต็มชั่วโมง</strong> ให้เติมคำว่า “O’clock” ตามหลังเลขชั่วโมงนั้นๆได้ และ หากเราต้องการย้ำถึงเวลา ก็อาจจะเติมคำว่า “sharp” ลงไปด้วย เช่น</li></ul><blockquote><p>It’s six O’clock now. = ขณะนี้เป็นเวลาหกนาฬิกา<br>See you tomorrow at six o’clock sharp = แล้วเจอกันพรุ่งนี้ ตอนหกโมงตรง</p></blockquote><ul>
<li><strong>หากเป็นเวลาที่ผ่านชั่วโมงมาแล้ว แต่ไม่เกินสามสิบนาที </strong>ให้ใช้คำว่า “past” เข้ามาช่วยในการบอกเวลา เช่น</li></ul><blockquote><p><strong>6.10</strong> = Ten (minutes) past six / Six ten<br><strong>6.15</strong> = A quarter past six / Six fifteen<br><strong>6.30</strong> = Half past six / Six thirty</p></blockquote><ul>
<li><strong>หากเป็นเวลาที่ผ่านชั่วโมง และเกินสามสิบนาทีมาแล้ว </strong>ให้ใช้คำว่า “to” เข้ามาช่วยในการบอกเวลา เช่น</li></ul><blockquote><p><strong>6.45</strong> = A quarter to seven / Six forty-five<br><strong>6.50</strong> = Ten (minutes) to seven / Six fifty<br><strong>6.35</strong> = Twenty-five (minutes) to seven / Six thirty-five</p></blockquote><ul>
<li><strong>การอ่านเวลาแบบระบุเวลาเช้า เย็น</strong> เป็นวิธีที่ง่าย และมีความชัดเจนในการสื่อสาร ซึ่งเป็นที่นิยมเช่นกัน เช่น</li></ul><blockquote>
<p><strong>4.45 p.m.</strong> = four forty-five in the evening<br><strong>4.00 a.m.</strong> = four o’clock in the morning</p><p><br>* หากเป็นเวลาเที่ยงตรงพอดีจะใช้คำว่า “at noon หรือ midday” และหากเป็นเวลาเที่ยงคืนตรง ก็จะใช้คำว่า “at midnight”</p></blockquote><ol>
<li><strong>ระบบเวลาแบบ 24 </strong><strong>ชั่วโมง (24-hour clock) </strong>เป็นวิธีการบอกเวลาที่ใช้ในหมู่ทหาร หรือ ในการประชุมทางการต่างๆ เพื่อป้องกันการสับสนในการบอกเวลา โดยใช้เลข 1 ถึง 23 และ เลข 00 ในเวลาเที่ยงคืน และไม่มี a.m. / p.m. ตามหลัง โดยมีวิธีการอ่านเวลาที่ต่างไปจากการอ่านเวลาทั่วไป เช่น</li></ol><blockquote><p><strong>20.00</strong> = twenty hundred<br><strong>03.05</strong> = oh three oh five / zero three zero five<br><strong>00.35</strong> = midnight thirty-five</p></blockquote>
			</body>
			</html>