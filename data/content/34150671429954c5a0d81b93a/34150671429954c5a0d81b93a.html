
			<!DOCTYPE html>
			<html lang="en" class="no-js">
			<head>
			<meta http-equiv="Content-Type" content="text/html; charset=utf-8">
			<link rel="stylesheet" type="text/css" href="/library/blogstyle.css" charset="utf-8"/>
			</head>
			<body>
			<p><strong>วิ่งขึ้นแล้วก็ต้องวิ่งลง</strong></p><p><strong></strong><inline style="font-family: Arial, Helvetica, Verdana, Tahoma, sans-serif; background-color: initial;">&nbsp; &nbsp; หลักการทำงานของรถไฟเหาะ ก็คล้ายกับการเคลื่อนที่รถรางเด็กเล่น ที่เราท่านเคยเล่นเมื่อตอนเป็นเด็ก  เป็นการวิ่งอยู่บนทางราบ  แต่สำหรับรถไฟเหาะ เป็นรถรางที่ขยายขนาดขึ้น  และวิ่งด้วยความเร็วที่สูง  แถมยังตีลังกาหกคะเมนได้ด้วย  รถไฟเหาะไม่มีเครื่องยนต์หรือแหล่งขับเคลื่อนภายในตัวเอง  มันเคลื่อนที่ได้ด้วยแรงเฉื่อย  กับแรงโน้มถ่วง  ให้พลังงานจากภายนอกเพียงครั้งแรกเท่านั้น  ตอนที่เลื่อนรถไฟขึ้นเนินแรก ซึ่งเป็นเนินเริ่มต้น และเป็นเนินที่สูงที่สุด</inline></p><p>  การเคลื่อนที่ของรถไฟเหาะมาจากพลังงานศํกย์โน้มถ่วง  ยิ่งรถไฟอยู่สูงจากพื้นมากเท่าไร  พลังงานศํกย์โน้มถ่วงยิ่งมีค่ามากขึ้นเท่านั้น  เหมือนกับการที่ท่านขี่จักรยานขึ้นเนินเขา  พอถึงจุดสูงสุด และปล่อยให้ไหลลงมาจากเนิน  ความเร็วของรถจักรยานจะเพิ่มขึ้นเรื่อยๆ  ยิ่งสูงมากเท่าไร ความเร็วของรถทางด้านล่างจะยิ่งมากขึ้นเท่านั้น</p><p><strong style="background-color: initial;">&nbsp; &nbsp; พลังงานการเคลื่อนที่ของรถไฟเหาะได้มาจากการพลังงานศักย์โน้มถ่วง  ที่จุดสูงสุดให้เป็นเนินแรก </strong><strong style="background-color: initial;">a) พลังงานศํกย์โน้มถ่วงมีค่ามากสุด  แต่เมื่อรถไฟเหาะเลื่อนลงจากเนินแรก  พลังงานศํกย์จะเปลี่ยนเป็นพลังงานจลน์หรือพลังงานการเคลื่อนที่  โดยมีความเร็วเพิ่มขึ้นเรื่อยๆ  b) พลังงานจลน์จะมีค่าสูงสุด เมื่อพลังงานศักย์เหลือน้อยที่สุด  พลังงานจลน์หรือความเร็วจะทำให้รถไฟเหาะเคลื่อนที่ผ่านไปยังเนินที่สอง c) และเลื่อนลงจากเนินที่สองลงมาที่ตำแหน่ง d) ซึ่งเป็นตำแหน่งเริ่มต้นก่อนจะเข้าสู่วงลูบ  ตอนนี้่ความเร็วของรถจะมีค่าสูงสุด ซึ่งจะทำให้รถสามารถพุ่งเข้าไปในวงลูบและหมุนตีลังกาไปยังตำแหน่ง e  และวกกลับหัวไปที่ตำแหน่ง f</strong></p><p>  เมื่อรถไฟเหาะเลื่อนลงจากเนินแรก ซึ่งเป็นเนินที่สูงสุด  ความเร็วจะเพิ่มขึ้น  พอถึงข้างล่าง  ความเร็วทำให้รถไฟพุ่งต่อไป  ยังเนินที่สอง  ขณะที่ไต่เนินขึ้นความเร็วจะลดลง</p><p><img border="0" src="http://www.rmutphysics.com/charud/howstuffwork/howstuff2/roller-coaster/roller-coaster6.jpg" width="426" height="294"></p><p>รถไฟเหาะขนาดใหญ่สูงถึง 62 เมตร  ขณะที่เลื่อนลงจากเนินแรก  ความเร็วที่จุดต่ำสุดวัดได้ถึง 119 กิโลเมตรต่อชั่วโมง</p><p> เหตุผลที่เนินที่สองมีขนาดเตี้ยกว่าเนินแรก ก็เพราะว่า รถไฟต้องสูญเสียพลังงานไปกับแรงเสียดทาน และแรงต้านอากาศ  เนินถัดไปจึงต้องมีขนาดเตี้ยลงไปตามลำดับ</p><p><br></p><p><br></p><p><br></p><iframe width="100%" height="600" src="http://acumanager.bll.in.th/aculearn-idm/v4/opr/studioclient.asp?author=d94427aaa594bf980f804fc35540d384&amp;modulename=studiof95a008f3f0e320ccc6d794bdb9210e9&amp;cat=acustudio-av" frameborder="0"></iframe><p><br></p><p><br></p>
			</body>
			</html>