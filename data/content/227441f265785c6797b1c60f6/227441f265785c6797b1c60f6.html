
			<!DOCTYPE html>
			<html lang="en" class="no-js">
			<head>
			<meta http-equiv="Content-Type" content="text/html; charset=utf-8">
			<link rel="stylesheet" type="text/css" href="/library/blogstyle.css" charset="utf-8"/>
			</head>
			<body>
			<p></p><p><strong><inline style="background-color: rgb(31, 73, 125);"><inline style="background-color: rgb(255, 255, 255);"><inline><inline style="font-size: 20px;">โครงงานวิทยาศาสตร์</inline></inline></inline></inline></strong></p><p><strong>โครงงานวิทยาศาสตร์ </strong>คือ งานวิจัยเล็กๆสำหรับนักเรียน เป็นการแก้ปัญหาหรือข้อสงสัย หาคำตอบโดยการใช้กระบวนการทางวิทยาศาสตร์</p><p><strong>ประเภทของโครงงานวิทยาศาสตร์</strong><strong><br>1.  โครงงานประเภทสำรวจและรวบรวมข้อมูล</strong> <br>โครงงานประเภทนี้ เป็นโครงงานที่มีวัตถุประสงค์ในการรวบรวมข้อมูลซึ่งอาจเป็นข้อมูลในภาคสนาม หรือในธรรมชาติ หรือทำการเก็บรวบรวมตัวอย่างมาวิเคราะห์ในห้องทดลอง หรือจำลองธรรมชาติขึ้นในห้องปฏิบัติการ แล้วสังเกต รวบรวมข้อมูลแล้วนำข้อมูลนั้นวิเคราะห์ โดยผ่านกระบวนการต่าง ๆ ไม่ว่าจะเป็นการจำแนกเป็นหมวดหมู่ การแยกประเภท การจัดระบบความสัมพันธ์ของสิ่งต่าง ๆ เพื่อให้ได้สิ่งที่สำรวจมานั้นเป็นพื้นฐานขององค์ความรู้ แล้วนำเสนอในรูปแบบต่าง ๆ เป็นแผนผัง แผนภูมิ กราฟ เพื่อให้เห็นลักษณะความสัมพันธ์ ในเรื่องที่ต้องการศึกษาได้ชัดเจนมากยิ่งขึ้น ผลการศึกษาที่ได้ เป็นเพียงความรู้พื้นฐาน ที่สามารถนำไปต่อยอดต่อไป เครื่องมือที่ใช้เป็นแบบสอบถามความคิดเห็น แบบสังเกต<br> ตัวอย่างโครงงานประเภทสำรวจ รวบรวมข้อมูล <br> -  การสำรวจกีฬาที่เป็นที่นิยมของวัยรุ่น <br>  - การสำรวจคำควบกล้ำที่เราใช้ในชีวิตประจำวัน<br> -  การสำรวจความคิดเห็นของชุมชนเสาชิงช้าเรื่องการอนุรักษ์เสาชิงช้า</p><p><strong>2. โครงงานประเภททดลอง</strong></p><p>โครงงานประเภทนี้ เป็นโครงงานที่มีวัตถุประสงค์ เพื่อการศึกษาเรื่องใดเรื่องหนึ่งโดยเฉพาะ เป็นโครงงานที่ต้องทำการทดลอง เพื่อต้องการที่จะศึกษาผลของตัวแปรใดตัวแปรหนึ่งที่มีผลต่อตัวแปรอีกตัวหนึ่ง โดยออกแบบในรูปผลการทดลองเพื่อการศึกษาว่าตัวแปรหนึ่งจะมีผลต่อตัวแปรที่ต้องการศึกษาอย่างไร ด้วยการควบคุมตัวแปรโดยที่ในทางทฤษฎีแล้วอาจมีตัวแปรหลาย ๆ ตัวแปรก็ได้ที่มีผลต่อตัวแปรที่จะศึกษา แต่ในการทดลองดังกล่าวนั้น ผู้ที่ทำการศึกษาจะต้องเลือกศึกษาเพียงตัวแปรเดียว เสียก่อน และจะต้องกำหนดให้ตัวแปรอื่น ๆ ที่อาจมีผลต่อการศึกษานั้น เป็นตัวแปรที่จะต้องทำการควบคุมให้หมดทุกตัว เพื่อป้องกันไม่ให้เกิดการแทรกซ้อนของตัวแปร ซึ่งจะทำให้ผลการศึกษานั้นคลาดเคลื่อนไป เช่น ต้นไม้เจริญ เติบโตได้ดีจะต้องรดน้ำ พรวนดิน ใส่ปุ๋ยและตั้งไว้ในที่มีแสงแดด จากสถานการณ์ดังกล่าว สิ่งที่เป็นสาเหตุหรือมีผลต่อการเจริญเติบโตของต้นไม้มีดิน ปุ๋ย น้ำ แสงแดด เป็นตัวแปรต้น ทำให้ต้นไม้เติบโต แต่การทดลองเราจะเลือกมาเพียงสาเหตุเดียวก่อน เช่น เลือกปุ๋ย ตั้งหัวข้อว่า ."ปุ๋ยทำให้ต้นไม้เติบโตได้จริงหรือ" จากนั้นออกแบบการทดลองว่าจะพิสูจน์หัวข้อดังกล่าวได้ย่างไร โครงงานประเภทนี้จะให้ผู้ศึกษาความรู้ลึกมากยิ่งขึ้น โครงงานประเภทนี้ อาจพัฒนามาจากโครงงานสำรวจเพราะเมื่อได้ข้อมูลจากการสำรวจมาแล้ว แต่อยากจะ ทราบรายละเอียดมากขึ้น ก็ทำการศึกษา ค้นคว้าต่อ</p><p>การทำโครงงานประเภทนี้ ต้องมีการจัดการกับตัวแปรที่มีผลต่อการทดลอง ซึ่งตัวแปรมี 3 ประเภท คือ <br>ประเภทของตัวแปร<br>  1. ตัวแปรต้นหรือตัวแปรอิสระ หมายถึง เหตุของการทดลองนั้น<br>  2. ตัวแปรตาม ซึ่งจะเป็นผลที่เกิดจากการเปลี่ยนแปลงตัวแปรต้น<br>  3. ตัวแปรควบคุม หมายถึง สิ่งที่ต้องควบคุมให้เหมือนๆกัน มิฉะนั้นจะมีผลทำให้ผลของตัวแปรตามเปลี่ยนไป
</p><p><strong>ตัวอย่างโครงงานประเภททดลอง</strong><br>  - ไม้ตีปิงปองแบบ ก ตีลูกได้ดีกว่าแบบ ข<br>  - ยาสีฟันสมุนไพรกำจัดกลิ่นปากได้<br>  - อาหารที่มีส่วนผสมของขมิ้นชันป้องกันโรคท้องอืดได้</p><p><strong>3. โครงงานประเภทสิ่งประดิษฐ์</strong></p><p>  โครงงานประเภทนี้ เป็นโครงงานที่มีวัตถุประสงค์เพื่อการนำความรู้ทางทฤษฎี หลักการ มาประยุกต์ใช้ ในการพัฒนาหรือประดิษฐ์ เครื่องมือ เครื่องใช้ต่าง ๆ เพื่อใช้ประโยชน์ในการทำงาน โดยอาศัยหลักการทางวิทยาศาสตร์ สิ่งประดิษฐ์ดังกล่าวอาจเป็นสิ่งที่คิดขึ้นมาใหม่ทั้งหมด หรือเป็นการดัดแปลงมาจากของที่มีอยู่แล้วก็ได้ เพื่อปรับปรุงให้มีประสิทธิภาพดีกว่าเดิม หรือการสร้าง แบบจำลองเพื่ออธิบายแนวความคิดบางอย่างในการแก้ปัญหาใดปัญหาหนึ่ง โครงงานนี้จำเป็นต้องอาศัยองค์ความรู้เป็นพื้นฐาน ที่อาจมาจากการสำรวจ ศึกษา ค้นคว้า หรือได้สูตรการทำอะไรมาก่อนแล้วใช้เป็นรากฐานต่อการสร้างสิ่งประดิษฐ์หรือพัฒนาสิ่งประดิษฐ์
</p><p><strong>ตัวอย่างโครงงานประเภทสิ่งประดิษฐ์</strong><br>   โครงงานข้าวกล้องไทยห่อสาหร่าย<br>  โครงงานกระดาษจากเปลือกผลไม้<br>   โครงงานเครื่องใส่ปุ๋ยยางพารา </p><ol>
<li><strong>โครงงานประเภททฤษฎี</strong></li></ol><p>โครงงานประเภทนี้ เป็นโครงงานที่มีวัตถุประสงค์เพื่อเสนอความรู้ หรือหลักการใหม่ ๆ เกี่ยวกับเรื่องใดเรื่องหนึ่งที่ยังไม่มีใครเคยคิด หรือขัดแย้ง หรือนำเสนอแนวคิดหรือทฤษฏีใหม่ ๆ ซึ่งอาจจะอยู่ในรูปของสมการ สูตร คำอธิบาย โดยตั้งข้อตกลงหรือกติกา ขึ้นมาเองแล้วเสนอหลักการหรือแนวคิด หรือทฤษฏี ตามกติกาหรือข้อตกลงนั้น ๆ หรือเป็นการขยายทฤษฏีในรูปแบบใหม่ที่ยังไม่มีผู้ใดคิดมาก่อน หรือขยายจากของเดิมที่มีอยู่ ซึ่งต้องผ่านการพิสูจน์อย่างมีหลักการก่อน การทำโครงงานประเภทนี้ ผู้ทำจะต้องมีพื้นฐานความรู้ในเรื่องนั้นเป็นอย่างดี ต้องศึกษาเรื่องราวมากมายจึงจะสามารถสร้างคำอธิบาย หรือทฤษฏีหรือพิสูจน์ทฤษฏีได้ <br> ตัวอย่างโครงงานประเภทการศึกษาทฤษฎี หลักการหรือแนวคิดใหม่ เช่น <br>  - โครงงานพิสูจน์สุภาษิตที่ว่า "รักวัวให้ผูกรักลูกให้ตี" <br>  - โครงงานพิสูจน์คำกล่าวที่ว่า "ฝึกกายบริหารทุกวัน ร่างกายแข็งแรง"<br>   - โครงงานพิสูจน์ "ทฤษฏีสีแดงมีผลต่อการกระตุ้นจิตใจ เร้าใจ"</p><p><strong>ขั้นตอนการจัดทำโครงงานวิทยาศาสตร์</strong> <br><strong><u>ขั้นตอนที่</u></strong><strong><u> 1</u></strong> การได้มาของปัญหาที่จะทำโครงงานวิทยาศาสตร์ <br><strong><u>ขั้นตอนที่ </u></strong><strong><u>2</u></strong> การศึกษาค้นคว้าจากเอกสารและแหล่งข้อมูล <br><strong><u>ขั้นตอนที่ </u></strong><strong><u>3</u></strong> การจัดทำเค้าโครงของโครงงานวิทยาศาสตร์ <br><strong><u>ขั้นตอนที่ </u></strong><strong><u>4</u></strong> การลงมือทำโครงงานวิทยาศาสตร์ตามแผนที่วางไว้ <br><strong><u>ขั้นตอนที่ </u></strong><strong><u>5</u></strong> การเขียนรายงาน <br></p><p><strong style="background-color: initial;"><u>ขั้นตอนที่ </u></strong><strong style="background-color: initial;"><u>6</u></strong><span style="font-family: Arial, Helvetica, Verdana, Tahoma, sans-serif; background-color: initial;"> การเสนอและการแสดงผลงานของโครงงาน</span><strong>&nbsp;</strong></p><p><b>ที่มา :&nbsp;</b><span style="font-family: Arial, Helvetica, Verdana, Tahoma, sans-serif; background-color: initial;">http://www.nana-bio.com/Research/image%20research/scien%20project.html</span></p>
			</body>
			</html>