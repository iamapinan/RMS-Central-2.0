
			<!DOCTYPE html>
			<html lang="en" class="no-js">
			<head>
			<meta http-equiv="Content-Type" content="text/html; charset=utf-8">
			<link rel="stylesheet" type="text/css" href="/library/blogstyle.css" charset="utf-8"/>
			</head>
			<body>
			<h4><inline style="font-family: Arial, Helvetica, Verdana, Tahoma, sans-serif; font-size: 15px;">จากบทเรียนที่แล้วก็ได้เรียนรู้ไปแล้วว่า ประโยคประกอบด้วย ประธาน กริยา กรรม แล้วประธาน กริยา และกรรม คือะไร</inline><br></h4><p><strong>ขออธิบายสั้นๆ ดังนี้</strong></p><ul><li>ประธาน คือ ผู้กระทำ</li><li>กริยา  คือ การการะทำ</li><li>กรรม คือ ผู้ถูกกระทำ</li></ul><p><strong>A monkey eats a banana.</strong><br>ลิง  กิน  กล้วย</p><p>ลิง  เป็น ประธาน เพราะเป็นผู้กระทำ<br>กิน เป็น กริยา เพราะ เป็นการกระทำ<br>กล้วย เป็นกรรมเพราะเป็นผู้ถูกกระทำ (ถูกกิน)</p><p>ยกตัวอย่างข้อเดียวคงเข้าใจนะครับ</p><h4>แล้วประธานสำคัญอย่างไร</h4><p><strong>บอกได้เลยว่าสำัคัญที่สุดในการเรียนรู้ไวยากรณ์</strong> เพราะมันมีกฎข้อหนึ่งอยู่ว่า <strong>ประธานเอกพจน์  กริยาเติม s</strong> ประธานพหูพจน์ไม่ต้องเติม s ถ้าเราไม่รู้ว่าประธานคืออะไร ตัวไหนคือประธาน มันเป็นเอกพจน์หรือพหูพจน์ ถ้าตอบคำถามเหล่านี้ไม่ได้แล้วละก็ ม้วนเสื่อกลับบ้านได้เลย เพราะเรียนไปก็จะยิ่งงงกันไปใหญ่</p><h4>ตัวไหนเป็นประธานในประโยคกันแน่</h4><p>จากตัวอย่างลิงกินกล้วย รู้ไหมครับว่าอะไรเป็นประธาน ถูกต้องครับ ก็ลิงนั่นแหละ อันนี้ดูง่ายครับ เพราะเป็นประโยคธรรมดาๆ ที่ไม่ซับซ้อนอะไรเลย</p><p>ลองมาดูตัวอย่างด้านล่างกันนะครับ</p><p><strong>The man</strong> from Thailand <strong>is very tal</strong>l. <strong>ผู้ชาย</strong> ที่มาจาก ประเทศไทย <strong>ตัวสูง มาก</strong></p><p>จากตัวอย่าง ผู้ชายนะครับที่เป็นประธาน ไม่ใช่ประเทศไทย</p><p><strong>Two boys</strong> from China <strong>are very smart.</strong> <strong>เด็กชายสองคน</strong> ที่มาจากจีน <strong>หล่อมาก</strong></p><p>จากตัวอย่าง <strong>เด็กผู้ชาย</strong> คือประธานของประโยค ไม่ใช่  China</p><p>และสังเกตให้ดีว่า สองประโยคด้านบนมีอะไรที่ต่างกัน  ถูกต้องครับ กริยา is กับ are ไง ประธานหนึ่งคนกริยามักลงท้ายด้วย s</p><p><strong>The girl</strong> in this room <strong>drinks</strong> coffee everyday. <strong>เด็กหญิง</strong> ที่อยู่ห้องนี้ <strong>ดื่ม</strong> กาแฟ ทุกวัน</p><p><strong>The girls</strong> in this room <strong>drink</strong> coffee everyday. <strong>เด็กหญิงทั้งหลาย</strong> ที่อยู่ห้องนี้ <strong>ดื่ม</strong> กาแฟ ทุกวัน</p><p>ตัวอย่างด้านบนนี้ ประธานคือ <strong>เด็กหญิง</strong> <strong>ไม่ใช่ ห้อง</strong> สังเกตว่าประธานคนเดียวกริยาเติม s หลายคนไม่ต้องนะครับ</p><p>นี่คือความสำคัญที่จะต้องแยกแยะให้ออกว่าอันไหนคือประธานของประโยค และประธานดังกล่าวเป็น <strong>เอกพจน์หรือพหูพจน์กันแน่</strong> เพราะเอกพจน์กับพหูพจน์จะใช้กริยาไม่เหมือนกัน ซึ่งจะได้เรียนรู้เรื่องเอกพจน์พหูพจน์ ในบทต่อไป</p>
			</body>
			</html>