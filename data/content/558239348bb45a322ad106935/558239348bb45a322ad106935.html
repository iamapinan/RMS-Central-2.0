
			<!DOCTYPE html>
			<html lang="en" class="no-js">
			<head>
			<meta http-equiv="Content-Type" content="text/html; charset=utf-8">
			<link rel="stylesheet" type="text/css" href="/library/blogstyle.css" charset="utf-8"/>
			</head>
			<body>
			<h4><inline style="font-family: Arial, Helvetica, Verdana, Tahoma, sans-serif; font-size: 15px;">ประธานของประโยคส่วนใหญ่จะมาจากคำนาม และสรรพนาม (นอกจากนี้ยังมี Gerund และ  คำกริยาที่นำหน้าด้วย To)</inline><br></h4><p><strong>ประธานเอกพจน์ เช่น</strong></p><ol><li>คำนามเอกพจน์   เช่น a dog, a man, a teacher, a pen, a bank, John, Somchai, Somying….</li><li>คำนามนับไม่ได้ เช่น water, coffee, paper, soap, meat, beef, sugar….</li><li>สรรพนามที่หมายถึงอันเดียว เช่น He, She, It, This, That…</li><li>Gerund ( กริยาเติม ing) เช่น waking (การเดิน) , sleeping (การนอน), running (การวิ่ง)….</li><li>คำกริยาที่นำหน้าด้วย to เช่น To walk (การเดิน), To sleep (การนอน), To run (การวิ่ง)….</li></ol><p><strong>ประธานพหูพจน์ เช่น</strong></p><ol><li>คำนามพหูพจน์ เช่น dogs, men, teachers, pens, banks….</li><li>สรรพนามที่หมายถึง หลายอัน เช่น You, We, They, I, These, Those…</li></ol><p>คำว่า I หมายถึงคนเดียว แต่ส่วนใหญ่จะใช้กริยาร่วมกัน พหูพจน์ เลยจัดให้อยู่ในหมวดหมู่นี้ มีคำกริยาตัวเดียวที่ใช้ร่วมกันเอกพจน์ คือ was และอีกตัวหนึ่งที่ใช้คนเดียวคือ am นอกนั้นใช้ร่วมกับพหูพจน์ทั้งหมด</p><h4>ทำไมต้องแจงละเอียดจังเรื่องนี้</h4><p>เพราะว่ามีบาง Tense ที่ประธานสองกลุ่มนี้ใช้กริยาต่างกัน เพราะฉะนั้นการศึกษาให้แตกฉานเรื่องประธานเอกพจน์กับพหูพจน์จึงมีความสำคัญอย่างยิ่งในเบื้องต้น ยกตัวอย่างเช่น</p><p>She <strong>drinks</strong> coffee everyday. หล่อน <strong>ดื่ม</strong> กาแฟ ทุกวัน</p><p>We <strong>drink</strong> coffee everyday. พวกเรา <strong>ดื่ม</strong> กาแฟ ทุกวัน</p><p>He <strong>is drinking</strong> water. เขา <strong>กำลังดื่ม</strong> น้ำ</p><p>They <strong>are drinking</strong> water. พวกเขา <strong>กำลังดื่ม</strong> น้ำ</p><p>A dog <strong>was sleeping</strong>. สุนัขตัวหนึ่ง <strong>กำลังนอนหลับ</strong></p><p>Dogs <strong>were sleeping</strong>. สุนัขหลายตัว <strong>กำลังนอนหลับ</strong></p><p>เห็นความแตกต่างของภาษาไหมครับ ภาษาไทยใช้เหมือนกันไม่ว่าประธานจะเป็นเอกพจน์หรือพหูพจน์ แต่ภาษาอังกฤษไม่ใช่เลย นี่คือความสำคัญของการทำความเข้าใจเกี่ยวกับเรื่องนี้เป็นเบื้องต้น</p><h4>ยังมีอีกไหมเกี่ยวกับประธานเอกพจน์พหูพจน์</h4><p>ในการเรียนการสอนให้นักเรียนเข้าใจเรื่อง Tense ครูจะไม่พยายามใช้คำที่เราไม่คุ้นเคย หรือเอาประธานของประโยคที่เราไม่รู้จัก นำมายกตัวอย่างนะครับ เพราะจะสร้างความงุนงงเพิ่มขึ้น แทนที่จะได้ความเข้าใจ แต่ก็มีประเด็นที่เราต้องศึกษาต่ออีกนิดคือว่า</p><ol><li><strong>ประธานที่เชื่อมด้วย and ถือว่าเป็น พหูพจน์</strong> เช่น A dog and a cat (แมว + หมา= 2 ตัว)  A pen and a book ( ปากกา + หนังสือ = 2 อัน)<br><strong>ยกเว้นว่า มี and เป็นตัวเชื่อม แต่เป็นสิ่งๆเดียว</strong> เช่น <strong>Rice and curry</strong> is 20 baht. ข้าวราดแกง (ไม่ใช่ข้าวและแกงนะครับ) <strong>Two and one</strong> is three. สองบวกหนึ่ง (ไม่ใช่สองและหนึ่ง) <strong>The manager and owner</strong> is tall. ผู้จัดการและเป็นเจ้าของร้านด้วย (ไม่ใช่ผู้จัดการ และเจ้าของร้าน) แต่ถ้า The manager and the owner จึงจะแปลว่า ผู้จัดการและเจ้าของร้าน (สองคน)</li><li><strong>ประธานที่เชื่อมด้วย or ให้ดู คำที่อยู่หลัง or</strong> เช่น A cat or dogs ( พหูพจน์)  Dogs or a cat (เอกพจน์)</li><li><strong>One of + นามพหูพจน์</strong> เช่น One of my friends.. ให้ยึด one (หนึ่ง) เป็นประธาน ไม่ใช่ friends ดังนั้นประธานของประโยคเป็น เอกพจน์ นะครับ ถ้าเจอแบบนี้ เพราะคำแปลคือ <strong>หนึ่ง</strong>ในบรรดาเพื่อนๆ</li><li>นาม + บุรพบท + นาม ให้ยึดนามตัวหน้า ไม่ใช่นามที่อยู่หลังบุรพบท เช่น<ul><li>Cats in my room  ประธานคือ <strong>Cats</strong> ไม่ใช่ room ดังนั้นประธานจึงเป็น พหูพจน์</li><li>A cat from those houses ประธานคือ A cat ไม่ใช่ houses ดังนั้นประธานจึงเป็น เอกพจน์<br>บุรพบทที่ใช้บ่อย เช่น in on at from below behind etc…</li></ul></li></ol><p>ยังไม่หมดแค่นี้นะครับ ยังมีอีกเยอะเลย เดี๋ยวเราเรียนเรื่อง Tense ให้เข้าใจก่อนแล้วค่อยศึกษาให้ละเอียดอีกทีในเรื่อง Subject and verb agreement (การใช้ประธานกับกริยาให้สัมพันธ์กัน)</p><p>เข้าใจเรื่อง ประธานเอกพจน์ พหูพจน์หรือยังครับ ถ้ายังไม่เข้าใจก็อ่านอีกรอบก็ได้นะครับ</p>
			</body>
			</html>