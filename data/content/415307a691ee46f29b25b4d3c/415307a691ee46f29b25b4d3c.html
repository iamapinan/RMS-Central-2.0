
			<!DOCTYPE html>
			<html lang="en" class="no-js">
			<head>
			<meta http-equiv="Content-Type" content="text/html; charset=utf-8">
			<link rel="stylesheet" type="text/css" href="/library/blogstyle.css" charset="utf-8"/>
			</head>
			<body>
			<p>​<strong>8 สิ่งใหม่ๆ ที่จะเกิดขึ้นจาก Google ปี <a href="http://hitech.sanook.com/1388053/%E0%B8%8B%E0%B8%B7%E0%B9%89%E0%B8%AD%E0%B9%82%E0%B8%99%E0%B9%89%E0%B8%95%E0%B8%9A%E0%B8%B8%E0%B9%8A%E0%B8%84%E0%B8%9B%E0%B8%B5-2014-%E0%B8%95%E0%B9%89%E0%B8%AD%E0%B8%87%E0%B8%94%E0%B8%B9%E0%B8%AD%E0%B8%B0%E0%B9%84%E0%B8%A3%E0%B8%9A%E0%B9%89%E0%B8%B2%E0%B8%87/">2014</a></strong></p><p>ตลอดปี 2013 Google ประสบความสำเร็จอย่างยิ่งทั้งในแง่ของผลิตภัณฑ์ การให้บริการต่างๆ และที่สำคัญที่สุดคือระบบปฏิบัติการ Android ที่ยอดผู้ใช้ทะลุ 1พันล้านคนไปเรียบร้อย ฉะนั้นในปี 2014 ที่กำลังจะมาถึง เว็บไซต์ Pocket-lint จึงทำนายทายทักถึงสิ่งใหม่ๆ จาก Google ในปี 2014</p><p><strong>1. Android TV</strong></p><p><img alt="android-tv" height="334" src="http://p4.isanook.com/hi/0/ud/277/1388066/1.jpg" width="500" style="margin: 5px; list-style-type: none; border-width: 0px; max-width: none !important;"></p><p>จากรายงานของเว็บไซต์ Gigagom เมื่อเดือนตุลาคม เปิดเผยว่า Google อาจยุติการใช้แบรนด์ Google TV และจะรีแบรนด์ไปเป็น Android TV แทน ซึ่งแพลตฟอร์มที่ใช้จะเป็นตัวเดียวกับบนสมาร์ทโฟนและ<a href="http://hitech.sanook.com/1058582/">แท็บเล็ต</a> เพื่อดึงดูดให้นักพัฒนาให้สามารถสร้างซอฟต์แวร์ที่ใช้งานได้ในทุกอุปกรณ์ที่ เป็น Android  และในการเปิดตัวอาจเป็นงาน CES 2014 ต้นเดือนมกราคม หรือไม่ก็อาจเป็นงาน Google I/O ในเดือนพฤษภาคม</p><p> <strong>2. Chromecast</strong></p><p><img alt="chromecast-2014" src="http://p4.isanook.com/hi/0/ud/277/1388066/2.jpg" style="margin: 5px; list-style-type: none; border-width: 0px; max-width: none !important;"></p><p>แก็ดเจ็ตอันดับ 1 ของปี 2013 รูปร่างคล้ายแฟลชไดรฟ์ เพียงเสียบเข้ากับทีวี Chromecast จะทำหน้าที่เป็นตัวกลางสำหรับดึงคอนเทนต์จาก Youtube และ Google Play ไม่ว่าจะเป็นเพลงหรือภาพยนตร์ มาแสดงบนหน้าจอทีวีของคุณ แถมยังสามารถควบคุมด้วยสมาร์ทโฟนและแท็บเล็ตได้อีกด้วย ซึ่งในปี 2014 เราอาจจะได้เห็น Chromecast ขยายบริการออกไปในหลายๆประเทศนอกเหนือจากในสหรัฐอเมริกาและสหราชอาณาจักร รวมไปถึงการพัฒนาต่อยอดในอนาคตของ Chromecast ที่จะสามารถทำงานร่วมกับอุปกรณ์อื่นๆได้เช่นกัน</p><p> <strong>3. Nexus TV</strong></p><p><img alt="nexus-tv-2014" height="285" src="http://p4.isanook.com/hi/0/ud/277/1388066/3.jpg" width="500" style="margin: 5px; list-style-type: none; border-width: 0px; max-width: none !important;"></p><p>อีกหนึ่งผลิตภัณฑ์ที่คาดว่าจะมีการเปิดตัวในครึ่งปีแรกของปี 2014 มีลักษณะเป็น set top box จะใช้งานได้เมื่อเชื่อมต่อกับอินเตอร์เน็ตเท่านั้น โดยตัวกล่องจะทำหน้าที่สตรีมคอนเทนต์จาก Netflix, Hulu, YouTube, ฯลฯ รวมถึงวีดีโอเกมต่างๆ ซึ่งสื่อในต่างประเทศมองว่า Nexus TV อาจจะมีราคาแพงอยู่พอสมควร</p><p> <strong>4. Google Smartwatch</strong></p><p><img alt="google-smartwatch-2014" height="281" src="http://p4.isanook.com/hi/0/ud/277/1388066/4.jpg" width="500" style="margin: 5px; list-style-type: none; border-width: 0px; max-width: none !important;"></p><p>แม้จะมีการคาดการณ์ว่าปี 2014 จะเป็นอีกปีที่สมาร์ทโฟนและแท็บเล็ตจะมีการแข่งขันกันอย่างเข้มข้น แต่หลายบริษัทไอทีชั้นนำเริ่มกระโดดเข้าหาตลาดใหม่อย่าง Smartwatch บ้างแล้วซึ่ง Google ก็ไม่พลาดที่จะร่วมวงในครั้งนี้ด้วย โดยหลายเดือนที่ผ่านมามีการรายงานว่า Google กำลังอยู่ในระหว่างการผลิต Smartwatch ในชื่อ “Gem” รันระบบปฏิบัติการ Android KitKat เชื่อมต่อกับสมาร์ทโฟน Android ได้ด้วย Bluetooth 4.0 พร้อมแบตเตอรี่ที่ดีที่สุด</p><p> <strong>5. Chromebook</strong></p><p><img alt="chromebook-2014" height="257" src="http://p4.isanook.com/hi/0/ud/277/1388066/5.jpg" width="500" style="margin: 5px; list-style-type: none; border-width: 0px; max-width: none !important;"></p><p>ในปี 2013 Google เปิดตัว Chromebook Pixel คอมพิวเตอร์โน๊ตบุคหน้าจอสัมผัสความละเอียดสูง รันด้วยระบบปฏิบัติการ Chrome OS สนับสนุนผู้ใช้ที่เน้นการทำงานเป็นหลัก แถมยังได้ผู้ผลิตดัง ๆ หลายเจ้าในตลาดโน๊ตบุคไม่ว่าจะเป็น<a href="http://hitech.sanook.com/computer/samsung/">Samsung</a>, Acer และ HP ต่างพากันกระโดดร่วมวงผลิตโน๊ตบุคพร้อมระบบปฏิบัติการ Chrome OS ออกมาวางจำหน่าย ซึ่งในปี 2014 น่าติดตามว่า Chromebook จะมีทีเด็ดใดออกมาโชว์อีกบ้าง เพื่อเพิ่มยอดส่วนแบ่งทางการตลาดที่มีอยู่เพียง 1%</p><p> <strong>6. Google Glass รุ่นที่ 2 สำหรับคนทั่วไป</strong></p><p><img alt="google-glass-gen-2" height="281" src="http://p4.isanook.com/hi/0/ud/277/1388066/6.jpg" width="500" style="margin: 5px; list-style-type: none; border-width: 0px; max-width: none !important;"></p><p>สำหรับปี 2013 อาจจะไม่มีเรื่องที่น่าตื่นเต้นจาก Google Glass นอกเสียจากการเปิดให้นักพัฒนานำ Google Glass ไปทดสอบด้วยสนนราคา 1,500 เหรียญสหรัฐ ก่อนที่จะเริ่มวางขายจริงให้กับคนทั่วไปในสหรัฐอเมริกาในปี 2014 ด้วยเป้าหมายที่จะวางขายด้วยราคา 200-600 เหรียญสหรัฐ ซึ่งไม่แน่ว่า Google Glass ที่จะวางขายจริงนั้นอาจเป็นรุ่นที่ 2 เลยก็ได้ โดยข่าวก่อนหน้านี้ระบุว่า Google ได้เพิ่มพัฒนาในส่วนของเลนส์และชุดอุปกรณ์หูฟัง รวมถึงซอฟต์แวร์ต่างๆ</p><p> <strong>7. Nexus 10 รุ่นที่ 2</strong></p><p><img alt="nexus-10-2014" height="353" src="http://p4.isanook.com/hi/0/ud/277/1388066/7.jpg" width="500" style="margin: 5px; list-style-type: none; border-width: 0px; max-width: none !important;"></p><p>แม้จะมีข่าวถึงการเปิดตัวแท็บเล็ต Nexus 10 รุ่นที่ 2 ในปีนี้ แต่สุดท้ายก็คงต้องยกไปเป็นปี 2014 เสียแล้ว โดยผลิตภัณฑ์ที่ Google ร่วมมือกับ ASUS ใช้หน้าจอ 10 นิ้ว ความละเอียด 2560×1600, หน่วยประมวลผล Snapdragon 800, แรม 3GB, กล้อง 8 ล้านพิกเซล, ความจุภายใน 32GB, แบตเตอรี่ 9,500 mAh</p><p> <strong>8. ระบบการค้นหาด้วยเสียงหรือ Google Now ที่ก้าวหน้ามากยิ่งขึ้น</strong></p><p><img alt="google-voice-search-2014" height="375" src="http://p4.isanook.com/hi/0/ud/277/1388066/8.jpg" width="500" style="margin: 5px; list-style-type: none; border-width: 0px; max-width: none !important;"></p><p>Google เคยกล่าวว่าในปี 2014 จะมุ่งเน้นการค้นหาข้อมูลด้วยเสียงให้ก้าวหน้ามากขึ้น และไม่เพียงแค่ดีขึ้นแต่จะต้องเป็นระบบที่เหนือกว่า Siri จาก iOS ซึ่งการพัฒนาที่สำคัญของ Google Now ที่จะมีความเป็นธรรมชาติมากขึ้น</p><p>สนับสนุนเนื้อหา: <a href="http://www.arip.co.th/google-2014/">Arip</a></p><p>ติดตามข่าวความเคลื่อนไหวของเทคโนโลยีรอบโลกได้ที่นี่ &gt;&gt;&gt;<a href="http://hitech.sanook.com/"></a><a href="http://hitech.sanook.com/">www.hitech.sanook.com</a></p>
			</body>
			</html>