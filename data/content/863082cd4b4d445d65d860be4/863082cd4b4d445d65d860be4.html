
			<!DOCTYPE html>
			<html lang="en" class="no-js">
			<head>
			<meta http-equiv="Content-Type" content="text/html; charset=utf-8">
			<link rel="stylesheet" type="text/css" href="/library/blogstyle.css" charset="utf-8"/>
			</head>
			<body>
			<p><strong>CERN</strong></p><p>ในปี พ.ศ. 2532 ในขณะที่ Tim Berners-Lee นักฟิสิกส์ชาวอังกฤษ ได้ถูกว่าจ้างให้เป็นที่ปรึกษาด้านระบบเครือข่ายคอมพิวเตอร์ที่สถาบันวิจัยฟิสิกส์อนุภาคแห่งชาติยุโรป (European Organization of Particle Physics Research) หรือ CERN เขาได้พบว่านักวิทยาศาสตร์ที่ำเดินทางมาทำงานวิจัยจากทั่วโลกต้องประสบกับปัญหาอย่างมากกับการติดต่อสื่อสารและการใช้ข้อมูล (data sharing) ร่วมกัน</p><p><img border="0" src="http://school.scimath.org/images/uploads/original_cern_logo.gif" width="200" height="200" style="border-width: 0px; outline: 0px; background-image: none;"></p><p><em>ภาพที่ 19 โลโก้ของสถาบันวิจัย CERN</em></p><p>Tim จึงได้เสนอแนวคิดที่จะช่วยให้การติดต่อสื่อสารของนักวิทยาศาสตร์ที่ CERN เป็นไปได้อย่างสะดวกรวดเร็วยิ่งขึ้น ด้วยการนำโครงสร้างทางสารสนเทศที่มีอยู่แล้วของสถาบันมาจัดระบบใหม่พร้อมกับเขียนโปรแกรมขึ้นมาสำหรับเชื่อมโยงโครงสร้างต่างๆ เหล่านั้นเข้าด้วยกัน และในปี พ.ศ. 2534 เขาก็ได้ให้กำเนิดนวัตกรรมที่ไม่มีใครคาดว่า จะส่งผลถึงการเปลี่ยนรูปแบบการติดต่อสื่อสารของมนุษย์ของโลกอย่างที่ไม่เคยเกิดขึ้นมาก่อน นวัตกรรมดังกล่าวได้ถูกให้ชื่อว่า <strong>World Wide Web </strong>อันประกอบไปด้วย ระเบียบวิธีการติดต่อสื่อสารที่เรียกว่า <strong>HyperText Transfer Protocol (HTTP</strong>)  ภาษาสำหรับการแสดงลิงค์และเชื่อมโยงข้อมูลในเว็บหรือ  <strong>HyperText Markup Language (HTML</strong>)  เว็บบราวเซอร์ (<strong>Web Browser</strong>) และโปรแกรมสำหรับเว็บเซิร์ฟเวอร์ (<strong>Web Server</strong>)</p><p><img border="0" alt="tim berners-lee" src="http://school.scimath.org/images/uploads/TimBerners_Lee.jpg" width="350" height="235" style="border-width: 0px; outline: 0px; background-image: none;"></p><p><em>ภาพที่ 20 Tim Berners-Lee กับ World Wide Web (ที่มา: </em><em><a href="http://cerncourier.com">http://cerncourier.com</a></em><em>)</em></p><p><img border="0" alt="first server" src="http://school.scimath.org/images/uploads/server_1.jpg" width="350" height="236" style="border-width: 0px; outline: 0px; background-image: none;"></p><p><em>ภาพที่ 21 เซิร์ฟเวอร์ (server) เครื่องแรกของโลก</em></p><p>ด้วยเหตุที่ CERN เป็นศูนย์รวมของนักวิทยาศาสตร์เก่งๆ จากทั่วโลกและการเป็นสถาบันที่มีวัฒนธรรมของการแลกเปลี่ยนเรียนรู้ เพื่อความก้าวหน้าทางวิทยาการ ทำให้สถาบันอย่าง CERN เป็นแหล่งบ่มเพาะนวัตกรรมอย่าง World Wide Web ได้เป็นอย่างดี</p><p>อีกทั้ง การเป็นสถาบันวิจัยที่ไม่มุ่งหวังผลกำไรอย่าง CERN ทำให้ World Wide Web ไม่ได้ถูกจดสิทธิบัตรเพื่อนำไปหาผลกำไรทางการค้า (หากแต่ ขอเพียงให้ผู้ใช้่ให้เกียรติกับผู้คิดด้วยการอ้างอิงถึง ด้วยการพิมพ์ www เมื่่อเข้าไปเยี่ยมชมเว็บไซต์ต่างๆ) ทำให้ทุกคนสามารถสร้างสรรค์นวัตกรรมใหม่ๆ บนพื้นฐานของ World Wide Web ออกมาได้อย่างอิสระ ทำให้ World Wide Web ส่งผลถึงความก้าวหน้าทางเทคโนโลยีสารสนเทศ เปลี่ยนวิถีทางในการติดต่อสื่อสารของผู้คน ตลอดจนส่งผลกระทบกับความเจิรญก้าวหน้าทางด้านเศรษฐกิจ สังคม การศึกษา และวัฒนธรรม ทั่วไปทุกมุมโลกอย่างที่กำลังเกิดขึ้นอยู่ทุกวันนี้</p><p>
</p><p>**<em> CERN </em>ย่อมาจาก<em> Conseil</em><em> Européen pour la Recherche Nucléaire ซึ่งเป็นภาษาฝรั่งเศศ โดยเดิมเป็นชื่อเดิมในช่วงเริ่มก่อตั้งในปี พ.ศ. 2497 ภายหลังได้เปลี่ยนชื่อโดยนำคำว่า <em>Conseil ออก แต่ใส่คำว่า Organisation แทน แต่ยังคงชื่อย่อคำเดิมไว้</em></em></p><p><em><em><br></em></em></p><p><em><em>วีดีโอ</em></em></p><iframe width="640" height="360" src="//www.youtube.com/embed/3wtUr3iVVIw?feature=player_profilepage" frameborder="0" allowfullscreen=""></iframe><p>​</p><span style="font-family: Arial, Helvetica, Verdana, Tahoma, sans-serif;">by Kowit Paksawat</span><p>8/04/2557</p><p>ที่มา <inline><a href="http://www.scimath.org/">www.scimath.org</a></inline></p>
			</body>
			</html>