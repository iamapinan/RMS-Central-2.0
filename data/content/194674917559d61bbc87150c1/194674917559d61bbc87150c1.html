
			<!DOCTYPE html>
			<html lang="en" class="no-js">
			<head>
			<meta http-equiv="Content-Type" content="text/html; charset=utf-8">
			<link rel="stylesheet" type="text/css" href="/library/blogstyle.css" charset="utf-8"/>
			</head>
			<body>
			<p><inline style="font-size: 20px;"><inline style="color: rgb(192, 80, 77);">​</inline></inline><strong><inline style="color: rgb(192, 80, 77);"><inline style="font-size: 20px;">ระบบการคายน้ำของพืช</inline></inline></strong></p><p><strong><inline style="color: rgb(192, 80, 77);"><inline style="font-size: 20px;"><br></inline></inline></strong></p><p><strong><inline style="color: rgb(192, 80, 77);"><inline style="font-size: 20px;"></inline></inline></strong>
<p><strong>พืชนำน้ำเพียงส่วนน้อยจากที่ดูดขึ้นมาจากดินไปใช้ในกระบวนการเปลี่ยนแปลงทางเคมีที่เรียกว่า เมแทบอลิซึม (Metabolism) เมื่อเปรียบเทียบกับปริมาณน้ำทั้งหมดที่นำเข้าสู่พืช เช่น ข้าวโพดต้นหนึ่งเมื่อเจริญจนครบวงชีวิต ต้องใช้น้ำทั้งสิ้นประมาณ 243 ลิตร ส่วนใหญ่พืชสูญเสียน้ำไปมากถึง 98 % ออกไปในรูปของไอน้ำสู่บรรยากาศ โดยการคายน้ำ (Transpiration) ผ่านทาง ปากใบ (Stomata) เป็นส่วนใหญ่และผ่านผิวใบได้เล็กน้อย
</strong>
<p><strong><img style="text-align: center; display: block;" src="http://www.thaigoodview.com/library/contest2552/type2/science04/48/images/pic_data/80.jpg" unselectable="on"></strong></p><p><strong>      หลังจากฝนตกหนักใหม่ ๆ ความชื้นของอากาศอยู่ในสภาพเกือบอิ่มตัวอุณหภูมิลดลง หากไม่มีแสงสว่างด้วยแล้ว พืชไม่สามารถคายน้ำได้อย่างปกติ แต่ภายในพืชมีแรงดันรากที่สามารถดันน้ำจากรากไปยังส่วนอื่น ๆ ของพืชได้เสมอ แต่ใบไม่สามารถปล่อยน้ำออกทางปากใบได้ด้วยการคายน้ำ น้ำจึงถูกปล่อยออกทางรูเล็ก ๆ ที่ผิวใบที่เรียกว่า ไฮดาโทด (Hydathode) ซึ่งอยู่บริเวณปลายสุดของเส้นใบ การเสียน้ำในรูปของหยดน้ำเช่นนี้ เรียกว่า กัตเตชัน (Guttation) การเกิดเหตุการณ์เช่นนี้เกิดไม่บ่อยนักเนื่องจากที่ผิวใบมีสารคิวทินเคลือบ ทำให้การระเหยของน้ำออกทางผิวใบเกิดได้น้อยแต่ก็ยังมีการเสียน้ำออกทาง เลนทิเซล (Lenticel) ซึ่งเป็นรอยแตกที่ผิวลำต้นซึ่งพบในพืชบางชนิดเท่านั้น การสูญเสียน้ำทางเลนทิเซลมีเพียง 10 % เท่านั้น ส่วนใหญ่<br>น้ำในพืชจะระเหยออกทางปากใบ โดยวิธีการคายน้ำถึง 80-90 % โดยเฉพาะพบมากที่สุดที่ผิวใบด้านล่าง พืชจะคายน้ำออกทางปากใบมากที่สุด เนื่องจากมีทางออกสะดวกพืชต่างชนิดกันมีความสามารถในการคายน้ำได้ไม่เท่ากันถึงแม้จะอยู่ในสภาพแวดล้อมเดียวกัน เนื่องจากมีความแตกต่างของโครงสร้างและส่วนประกอบของพืช เช่น ลักษณะและขนาดของใบ สารเคลือบผิวใบ</strong></p><p><strong>      <strong>การปิดเปิดของปากใบ</strong></strong></p><p><strong>   การปิดเปิดของปากใบขึ้นกับเซลล์คุมที่อยู่ข้าง ๆ ปากใบ ซึ่งมีผนังด้านที่ติดกับปากใบหนากว่าด้านอื่น ๆ เมื่อมีแสงสว่าง โพแทสเซียมไอออนในเซลล์คุมเพิ่มขึ้น จึงมีความเข้มข้นของสารละลายมากขึ้น น้ำจากเซลล์ที่อยู่ติด ๆ กันจึงออสโมซิส เข้าสู่เซลล์คุม ทำให้เซลล์คุมเต่งมากขึ้น พร้อม ๆ กับมีแรงดันเต่งไปดันผนังเซลล์ด้านบางให้โป่งออกไปพร้อม ๆ กับดึงผนังเซลล์ด้านหนาให้โค้งตาม เกิดช่องว่างทำให้ปากใบเปิดยิ่งเซลล์คุมมีแรงดันเต่งมาก ปากใบยิ่งเปิดกว้าง การปิดเปิดของปากใบขึ้นอยู่กับแสงสว่างและปัจจัยอื่น ๆ อีกหลายประการ คือ<br>   1. แสงสว่าง เนื่องจากเซลล์คุมมี คลอโรพลาสต์ ทำให้เกิดการสังเคราะห์ด้วยแสง ปริมาณน้ำตาลในเซลล์คุมเพิ่มความเข้มข้นของไซโทพลาซึมเพิ่ม น้ำจากเซลล์ข้างเคียงจึงเกิดการออสโมซิสเข้ามา ทำให้เซลล์คุมเต่ง ปากใบจึงเปิด สำหรับเวลากลางคืนหรือเวลาไม่มีแสงไม่มีการสังเคราะห์ด้วยแสง น้ำตาลในเซลล์คุมถูกส่งออกไปนอกเซลล์คุมแล้ว หรือถ้ามีอยู่ในเซลล์คุมบางส่วนจะเปลี่ยนเป็นแป้งซึ่งไม่ละลายน้ำความเข้มข้นของเซลล์คุมลดลง น้ำจึงออสโมซิสออกสู่เซลล์ข้างเคียง แรงดันเต่งของเซลล์คุมลดลง ปากใบจึงปิด<br>   2. ปริมาณคาร์บอนไดออกไซด์ พบว่าปากใบจะปิดเมื่อปริมาณคาร์บอนไดออกไซด์เพิ่มขึ้น เช่น ในอากาศปกติมีปริมาณคาร์บอนไดออกไซด์<br>300 ส่วนในล้านส่วน ปากใบจะเปิด แต่ถ้าปริมาณคาร์บอนไดออกไซด์เพิ่มเป็น1000 ส่วนในล้านส่วน ปากใบจะปิด อาจอธิบายการปิดปากใบตอนกลางคืนได้ว่าเนื่องจากปริมาณการสะสมคาร์บอนไดออกไซด์ ที่เกิดจากการหายใจของเซลล์ในใบมาก<br>   3. อุณหภูมิที่เหมาะสม อุณหภูมิไม่ต่ำและไม่สูงจนเกินไป(25- 30 องศาเซลเซียส) ทำให้ปากใบเปิด ถ้าอุณหภูมิสูงกว่านี้ปากใบจะปิดแคบลง และ<br>ถ้าอุณหภูมิต่ำมาก ๆ ปากใบก็จะปิดด้วย<br>   4. ปริมาณน้ำภายในใบหากใบคายน้ำออกมาก เช่น ในเวลาบ่ายทำให้เซลล์ในใบขาดน้ำ แรงดันเต่งในเซลล์ของใบลดลงทำให้ปากใบปิด<br>   5. ฮอร์โมนบางชนิด ฮอร์โมนบางชนิดของพืชช่วยให้ปากใบปิดได้เช่น กรดแอบไซซิก (Abscisic acid) ซึ่งพบว่ามีมากในใบแก่ หรือในใบที่ขาดแคลนน้ำจึงทำให้การคายน้ำลดลงพืชทะเลทรายประเภทกระบองเพชร ปากใบจะอยู่บริเวณลำต้น พืชบกหลายชนิดมีเลนทิเซล (Lenticel) ซึ่งมีลักษณะคล้ายรอยแตกของลำต้นมีกระจายอยู่ทั่วไปอากาศจะผ่านเข้าออกทางเลนทิเซลได้เช่นเดียวกับไอน้ำ</strong></p><p><strong><img style="text-align: center; margin-right: auto; margin-left: auto; display: block;" src="http://www.thaigoodview.com/library/contest2552/type2/science04/48/images/pic_data/82.jpg" unselectable="on"></strong></p><p><strong></strong></p><p><table><tbody><tr><td>   ลักษณะทั่ว ๆ ไปของใบด้านบนและด้านล่างมีคิวทินเคลือบอยู่ เพื่อป้องกันความชื้นภายในใบไม่ให้กระจายออกสู่สิ่งแวดล้อม แต่เนื่องจากมีปากใบเป็นช่องทางติดต่อกับภายนอก จึงไม่สามารถป้องกันความชื้นออกจากใบได้เต็มที่ อากาศและความชื้นจึงผ่านเข้าออกได้ โดยทั่วไปพืชบกปากใบจะมีอยู่ทั้งทางด้านบนและด้านล่างของใบ แต่จะมีปริมาณปากใบด้านล่างมากกว่าการที่ปากใบปิดหรือเปิดมีผลกับอัตราการคายน้ำของพืช ปากใบจึงเปรียบเสมือนประตูน้ำของพืชนั่นเอง มีการทดลองปลูกพืชชนิดเดียวกันขนาดต้นเท่ากันรูปร่างต้นคล้ายคลึงกัน จำนวนใบเท่ากัน ปลูกในกระถางที่เหมือนกัน ขนาดกระถางเท่า ๆ กัน ใส่ดินชนิดเดียวกัน ในปริมาณเท่า ๆ กัน วางทั้งสองกระถางไว้ในที่ใกล้ ๆ กันต้นหนึ่งรดน้ำตลอดเวลา อีกต้นหนึ่งไม่รดน้ำเลยตลอดเวลา 24 ชั่วโมง จากนั้นจึงนำใบของทั้งสองต้นมาตรวจดูปากใบด้วยกล้องจุลทรรศน์ปรากฏผล<br><img style="text-align: center; margin-right: auto; margin-left: auto; display: block;" src="http://www.thaigoodview.com/library/contest2552/type2/science04/48/images/pic_data/83.jpg" unselectable="on"><br><br><br><font></font></tr></tbody></table><p><strong><strong>   <font>ปัจจัยที่เกี่ยวข้องกับการคายน้ำของพืช</font></strong>
</strong><p><strong><font>อัตราการคายน้ำของพืชจะเกิดมากหรือน้อยนั้น นอกจากจะขึ้นอยู่กับการปิดเปิดของปากใบแล้ว ยังขึ้นอยู่กับสภาวะแวดล้อมอื่น ๆ อีกหลายประการ เช่น</font></strong></p><p><strong><font>  1. รังสีความร้อนของดวงอาทิตย์ เมื่อใบได้รับความร้อนจากดวงอาทิตย์เพิ่มขึ้นอัตราการคายน้ำจะเพิ่มขึ้นทุก 10 องศาเซลเซียส ที่อุณหภูมิเพิ่มขึ้นอัตราการคายน้ำจะเพิ่มขึ้นสองเท่า เพราะเมื่ออุณหภูมิใบสูงขึ้น ไอน้ำในใบและไอน้ำในบรรยากาศมีความแตกต่างกันมากขึ้น การคายน้ำก็จะเพิ่มมากตามไปด้วย ในพืชทั่ว ๆไปเมื่ออุณหภูมิเกิน 30 องศาเซลเซียสปากใบจะปิด<br><strong></strong>2. ความชื้นในอากาศ ถ้าหากในบรรยากาศมีความชื้นน้อย เช่น หน้าแล้งหรือตอนกลางวัน ทำให้การคายน้ำเกิดได้มากและรวดเร็ว<br>      3. ลม ลมที่พัดผ่านใบไม้จะทำให้ความกดอากาศที่บริเวณผิวใบลดลง ไอน้ำบริเวณปากใบจะแพร่ออกสู่อากาศได้มากขึ้น และขณะที่ลมเคลื่อนผ่านผิวใบจะนำความชื้นไปกับอากาศด้วย ไอน้ำจากปากใบก็จะแพร่ได้มากขึ้นเช่นกัน แต่ถ้าลมพัดแรงเกินไปปากใบจะปิด</font></strong></p><p><strong><font>      4. ปริมาณคาร์บอนไดออกไซด์ โดยทั่วไปปากใบเปิดเมื่อปริมาณคาร์บอนไดออกไซด์ภายในช่องว่างของใบลดลงกว่าจุดวิกฤต แต่เมื่อใบขาดความชื้นปากใบจะปิดไม่ว่าปริมาณคาร์บอนไดออกไซด์จะเป็นเช่นใด หมายความว่าพืชทนต่อการขาดคาร์บอนไดออกไซด์ได้นานกว่าการขาดน้ำ</font></strong></p><p><strong><font>   นอกจากนี้พืชบางชนิดยังมีการปรับโครงสร้างให้มีประสิทธิภาพในการดูดน้ำโดยมีรากแผ่ขยายเป็นบริเวณกว้าง หรือมีรากยาวหยั่งลึกลงไปในดิน เช่น หญ้าแฝก พืชบางชนิดลำต้นและใบอวบน้ำ (Succunlent) เพื่อสะสมนํ้า เช่น ต้นกุหลาบหิน การปิดเปิดของปากใบจะแตกต่างจากพืชชนิดอื่น คือปากใบจะเปิดเวลากลางคืนและปิดในตอนกลางวันเพื่อลดการคายน้ำ</font></strong></p><p></p><p></p>
			</body>
			</html>