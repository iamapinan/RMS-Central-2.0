
			<!DOCTYPE html>
			<html lang="en" class="no-js">
			<head>
			<meta http-equiv="Content-Type" content="text/html; charset=utf-8">
			<link rel="stylesheet" type="text/css" href="/library/blogstyle.css" charset="utf-8"/>
			</head>
			<body>
			<p>เขียนเนื้อหาของคุณ</p><table><tbody><tr>
<td><ol>
<li><a href="https://www.google.co.th/url?q=http://www.school.net.th/library/create-web/10000/arts/10000-6118.html&amp;sa=U&amp;ei=uNM7U-yLL4e4rAediYGgDQ&amp;ved=0CC0Q9QEwAA&amp;sig2=2SQMbjN2wTtyoL6lZfL-1A&amp;usg=AFQjCNEHV-uM4OPNjtONpDJPidAoa1bj6w"><img src="https://encrypted-tbn3.gstatic.com/images?q=tbn:ANd9GcShVB6Ybheje24yu6M3UikXAk40TAAD1GSo7ollbz_vEXjCXfejop7sgdoT" width="150" height="107"></a><br></li></ol><strong> <inline>การแรเงา</inline></strong>  คือ การสร้างรอยดินสอ ปากกาหรืออื่นๆ 
ด้วยการควบคุมน้ำหนักผ่อนหนักเบาในการ ขีด เขียน เกลี่ย ปาด ทับ ไขว้ 
และใช้รอยเหล่านี้สร้างน้ำหนักให้เกิดลักษณะผิวของธรรมชาติ 
หรือหุ่นที่ใช้ในการเขียน การแรเงาจึงเป็นการสร้างความเข้มด้วยระยะต่างๆ 
ในรูปทรงของงานชิ้นหนึ่งๆ เมื่อใช้ตามลักษณะแสงเงาจะทำให้เกิดมิติของมวลสารและระยะ 
หรือปริมาณมาตรของรูปทรง น้ำหนักที่ไล่เรียงจากอ่อนไปหาแก่อย่างสม่ำเสมอนี้ 
เรียกว่า ค่า (VALUE) ของสีหรือน้ำหนักที่ระบายเป็นระยะอ่อน กลาง แก่ 
ค่าของระยะอ่อนแก่เหล่านี้นิยมเรียกกันว่า 
<strong>น้ำหนัก</strong> 
<p> การแรเงาน้ำหนักจึงเป็นการสร้างเงาในภาพ 
ให้ดูมีความลึกมีระยะใกล้ไกลและดูมีปริมาตร เปลี่ยนค่าของรูปร่างที่มีเพียง 2 
มิติให้เป็น 3 มิติ 
ทำให้รูปร่างที่มีเพียงความกว้าง-ยาวเปลี่ยนค่าเป็นรูปทรงมีความตื้นลึกหนาบางเกิดขึ้น 
ความตื้นลึกหนาบางนี่เป็นความรู้สึกเท่านั้น และการทำให้เกิดภาพเช่นนี้ก็คือ 
เทคนิคในการสร้างภาพลวงตา (ILLUSION) 
เป็นวิธีการสร้างสรรค์งานศิลปะอย่างหนึ่ง<br><br><strong> น้ำหนักในการวาดเขียนจึงมีความหมายดังนี้</strong><br>1. บริเวณมืดและสว่างขององค์ประกอบต่างๆ 
ในภาพเขียน<br>2. แสดงความอ่อนแก่ระดับต่างๆ จากดำมาขาวให้แก่รูปทรงที่มีอยู่ในภาพ 
นัยหนึ่งคือ  ทำหน้าที่แสงเงาให้แก่รูปทรง<br><br><strong> ลักษณะของน้ำหนัก จะเป็นดังนี้</strong><br>1. มี 2 มิติ คือ 
กว้างกับยาว<br>2. มีทิศทาง<br>3. มีความยาว ความสั้น ความโค้ง หรือเป็นคลื่น 
ฯลฯ<br>4. มีรูปร่าง กลม เหลี่ยม หรืออิสระตามลักษณะของรูปทรง<br>5. มีความอ่อน 
แก่ และลักษณะผิวต่างๆ ตามแบบหรือหุ่นที่วาด<br><strong><br> หน้าที่ของน้ำหนัก ในการวาดเขียนจำแนกออกได้ 
ดังนี้</strong><br>1. ให้ความแตกต่างระหว่างรูปทรงกับพื้นที่ 
หรือรูปทรงกับที่ว่าง<br>2. ให้ความรู้สึกเคลื่อนไหวต่อการนำสายตาผู้ดู 
บริเวณที่น้ำหนักตัดกันจะดึงดูดความสนใจ 
 ถ้าตัดกันหลายแห่งจะนำสายตาให้เคลื่อนที่จากบริเวณหนึ่งไปยังอีกบริเวณหนึ่ง 
 ทั้งนี้จะเป็นไปตามจังหวะที่ผู้เขียนกำหนดไว้นั่นเอง 
ซึ่งอาจกลมกลืนหรือตัดกันอย่างรุนแรง<br>3. ให้ความเป็น 2 มิติ หรือ 3 
มิติแก่รูปทรง<br>4. ให้ความรู้สึกในภาพ 
ด้วยการประสานกันของน้ำหนัก<br>5. ให้ความลึกแก่ภาพ<br><br>  <strong>แนวคิดในการแรเงาน้ำหนัก</strong><br> เรามองเห็นสิ่งต่างๆ 
ได้ เพราะอาศัยแสงสว่างจากดวงอาทิตย์ หรือต้นแสงจากแหล่งกำเนิดอื่น 
เมื่อมีแสงสว่างก็ต้องมีเงาควบอยู่ด้วย 
และแสงเงาทำให้เรามองเห็นวัตถุที่ผิวสีเดียวกันมีน้ำหนักแตกต่างกัน เช่น 
วัตถุสีขาวส่วนที่ถูกแสงจะเป็นสีขาวสว่างจ้า แต่ส่วนที่ไม่ถูกแสงจะขาวหม่น 
ทั้งที่วัตถุนั้นก็เป็นสีขาวเท่ากันตลอดพื้นผิว<br> เมื่อธรรมชาติของแสงเงาให้ผลที่มองเห็นเช่นนี้ 
ผู้เขียนจำต้องเข้าใจการจัดน้ำหนักอ่อนแก่ให้ได้ใกล้เคียงกับน้ำหนักของแสงที่ตกกระทบผิววัตถุ 
เพราะความแตกต่างของน้ำหนักทำให้เกิดความรู้สึกที่ต่างกันไปได้ เช่น 
น้ำหนักสีที่อ่อนให้ความรู้สึกเบา น้ำหนักสีที่แก่ทำให้ดูแล้วรู้สึกหนัก 
นอกจากนี้ยังทำให้เกิดระยะต่างๆ ในการมองเห็น 
ตลอดจนความรู้สึกด้านความงามในทางศิลปะ</p>
<p><strong>เทคนิคการแรเงาน้ำหนักที่นิยมใช้กัน</strong><br>1. ให้แสงเข้าทางด้านหนึ่ง 
อีกด้านหนึ่งเป็นเงา 
เป็นวิธีการที่ใช้ในการเขียนภาพเหมือนจริงทั่วไป<br>2. ให้แสงเข้าตรงหน้า 
ส่วนที่อยู่ใกล้จะมีน้ำหนักอ่อน ส่วนที่อยู่ไกลจะมีน้ำหนักแก่ 
น้ำหนักที่ใช้ในวิธีนี้เรียกว่า จิอารอสคูโร (CHIAROSCURO) เป็นภาษาอิตาเลียน 
แปลว่า ความสว่างและความมืด 
อันต่างไปจากการให้ปริมาตรของรูปทรงด้วยการให้แสงเงาทั่วไป<br>3. กำหนดให้แสงขึ้นจากจุดกลางภาพ 
ส่วนมากจะใช้แสงเทียนหรือแสงไฟฟ้า<br>4. ให้แสงเกิดขึ้นในจุดที่ต้องการ 
ส่วนอื่นให้อยู่ในเงามืด<br>5. ให้แสงกระจายเลื่อนไหลไปทั่วภาพ เน้นความใกล้ ไกล 
ลึก 
ตื้นด้วยบรรยากาศของน้ำหนักจนเกือบไม่คำนึงถึงปริมาตรของรูปทรง<br>6. ให้น้ำหนักอ่อนทั้งรูปและพื้น 
ไม่เน้นปริมาตรของรูปทรง แต่เน้นความสว่างของแสงให้จ้า 
ไม่มีเงา<br>7. ให้แสงเต้นระริกกระจายไปทั่วๆ ภาพ<br><br><strong>ลักษณะของแสงเงาที่ใช้ในการวาดเขียนแบ่งออกเป็น 6 
ค่า</strong><br><br>1. <strong>แสงสว่างที่สุด</strong> (HIGH LIGHT) 
เป็นบริเวณที่วัตถุกระทบแสงโดยตรง ทำให้ส่วนนั้นมีน้ำหนักอ่อนที่สุด 
ถ้าวัตถุเป็นสีขาวบริเวณนั้นจะปล่อยว่าง ไม่ต้องลงเงาก็ได้<br>2. <strong> แสงสว่าง 
</strong>(LIGHT) เป็นบริเวณที่ไม่ถูกแสงโดยตรง แต่มีบางส่วนที่ได้รับอิทธิพลจากแสง 
การลงน้ำหนักบริเวณนี้ต้องให้อ่อนจางแต่แก่กว่าบริเวณแสงสว่างที่สดุดเล็กน้อย<br>3. <strong>แสงสะท้อน</strong> 
(REFLECTED LIGHT) เป็นบริเวณของวัตถุที่ไม่ได้กระทบแสงโดยตรง 
หากอยู่ในตำแหน่งที่เป็นเงาแต่ถูกแสงสะท้อนจากวัตถุที่อยู่ใกล้ๆ กันมากระทบ 
น้ำหนักของบริเวณนี้จะอ่อนกว่าบริเวณที่เป็นเงา 
ค่าของแสงสะท้อนจะให้ความรู้สึกในภาพมีมิติ มีมวลสาร มีชีวิตชีวา 
ดูเหมือนมีอากาศอยู่รอบๆ <br>4. <strong>เงา</strong> (DARK) 
เป็นบริเวณที่ได้รับอิทธิพลของแสงน้อยมาก 
ซึ่งเงาบริเวณนี้จะต้องแรเงาให้มีน้ำหนักเข้มกว่าบริเวณแสงสว่างพอประมาณ 
พอที่จะแยกแสงและเงาออกจากกันได้<br>5. <strong>เงามืด</strong> (DARKEST) 
เป็นบริเวณที่ไม่ได้รับอิทธิพลของแสงจึงต้องแรเงาด้วยน้ำหนักที่เข้มกว่าบริเวณอื่นๆ 
ทั้งหมดของวัตถุ<br>6. <strong> เงาตกทอด</strong> (CAST SHADOW) 
เป็นบริเวณที่เงาของวัตถุนั้นๆ ทอดไปตามพื้นที่รองรับวัตถุ 
โดยจะมีน้ำหนักแก่กว่าบริเวณแสงสะท้อน 
ขนาดและรูปร่างของเงาตกทอดจะขึ้นอยู่กับทิศทางของแสง 
รูปร่างของวัตถุและพื้น<br><br>เทคนิคการแรเงาน้ำหนัก<br><br> เมื่อตรวจแก้ไขข้อบกพร่องของภาพร่างดีแล้ว 
และเป็นภาพร่างที่พร้อมจะแรเงาน้ำหนักการกำหนดแสงเงาบนวัตถุในภาพร่างซึ่งมีรูปทรงต่างๆ 
นั้น อาจลำดับขั้นตอนของกระบวนการได้ ดังนี้<br>1. หรี่ตาดูวัตถุที่เป็นหุ่น 
กำหนดพื้นที่แบ่งส่วนระหว่างแสงเงาออกจากกันให้ชัดเจนด้วยเส้นร่างเบาๆบนรูปทรงของภาพร่างที่วาดไว้นั้น 
โดยแบ่งออกเป็น 2 ส่วนคร่าวๆ คือ 
แสงกับเงาเท่านั้น<br>2. แรเงาน้ำหนักในส่วนพื้นที่ที่เป็นเงาทั้งหมด 
ด้วยน้ำหนักเบาที่สุดของเงาที่ตกทอดบนวัตถุ 
และเว้นพื้นที่ส่วนที่เป็นแสงไว้<br>3. พิจารณาเปรียบเทียบน้ำหนักที่เบาที่สุดกับน้ำหนักที่เข้มในส่วนขึ้นอีกเท่าใด 
แล้วแบ่งน้ำหนักเงาที่อ่อนกับเงาที่เข้มขึ้นด้วยวิธีร่างเส้นแบ่งพื้นที่เบาๆ 
เช่นกันกับข้อ 1 จากนี้ก็แรเงาเพิ่มน้ำหนักในส่วนที่เข้มขึ้น 
ตลอดเวลาจะต้องเปรียบเทียบน้ำหนักของเงาที่ลงใหม่กับเงาอ่อนและแสงที่เว้นไว้อยู่เสมอเพื่อให้การแรเงาน้ำหนักได้ใกล้เคียงความเป็นจริง 
การแรเงาน้ำหนักต้องลงรวมๆ ไปทีละน้ำหนัก 
จะทำให้คุมน้ำหนักได้ง่าย<br>4. การแรเงาน้ำหนักที่เข้มขึ้นจะใช้วิธีการเดียวกับข้อ 
1 และข้อ 3 
จนครบกระบวนการจะทำให้ได้ภาพที่มีน้ำหนักแสงเงาใกล้เคียงกับความเป็นจริงจากนั้นเกลี่ยน้ำหนักที่แบ่งไว้ในเบื้องต้นให้ประสานกลมกลืนกัน<br>5. พิจารณาในส่วนของแสงที่เว้นไว้ 
จะเห็นว่ามีน้ำหนักอ่อนแก่เช่นเดียวกับในส่วนของเงาต้องใช้ดินสอลงน้ำหนักแผ่วๆ 
ในส่วนของแสงที่เว้นไว้ 
เพื่อให้รายละเอียดของแสงเงามีน้ำหนักที่สมบูรณ์<br>6. เงาตกทอด 
ใช้หลักการเดียวกับการแรเงาน้ำหนักบนวัตถุที่กล่าวมาแล้ว 
แต่ต้องสังเกตทิศทางของแสงประกอบการเขียนแสงในการวาดเขียนปกติจะใช้ประมาณ 45 องศา 
กับพื้น แต่มีข้อสังเกต คือ ถ้าแสงมาจากมุมที่สูง จะเห็นเงาตกทอดสั้น 
ถ้าแสงมาจากมุมที่ต่ำลง 
เงาตกทอดจะยาวขึ้นในส่วนน้ำหนักของเงาตกทอดเองก็จะมีน้ำหนักอ่อนแก่เช่นเดียวกับแสงเงาบนวัตถุคือเงาที่อยู่ใกล้วัตถุจะมีความเข้มกว่าเงาที่ทอดห่างตัววัตถุสาเหตุมาจากแสงสะท้อนรอบๆ 
ตัววัตถุที่สะท้อนเข้ามาลบเงาให้จางลง</p></td></tr>
<tr>
<td>
<table>
<tbody>
</tbody></table></td></tr></tbody></table>
			</body>
			</html>